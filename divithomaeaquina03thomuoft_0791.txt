Qum-:svo cxli. ARTicuLus 11. 783

gratia argenti »3 et sic patet, quod neque est mendacium jocosum, neque
officiosum3 unde relinquitur, quod semper sit perniciosum 3 videtur ergo, quod
semper sit peccatum mortale.

SED CONTRA est, quod jactantia oritur exinani gloria secundum Greg„ 31.
Moral. (cap. 17.).· sed inanis gloria non semper est peccatum mortale, sed
quandoque veniale, quod vitare est valde perfectorum: dicit enim Gregor.
(lib. 8. Μονιιῑ. cap. 30.) quod «valde est perfectorum, sic ex ostenso opere
auctoris gloriam quaerere, ut de illata laude privata nesciant exultatione gau-
dere »3 ergo jactantia non semper est peccatum mortale.

RESPONDEO dicendum, quod, sicut supra dictum est (q. 110. art. 4.), pec-
catum mortale est, quod charitati contrariatur: dupliciter ergo jactantia con-
siderari potest: uno modo secundum se, prout est mendacium quoddam: et
sic quandoque est peccatum mortale, quandoque veniale: mortale quidem,
quando aliquis jactanter de se profert, quod est contra gloriam Dei: sicut ex
persona regis Tyri dicitur Ezech. 28.: Elevatzcm est cor tuum, et dixisti: Deus
ego sum: vel etiam contra charitatem proximi, sicut cum aliquis jactando
seipsum, prorumpit in contumelias aliorum: sicut habetur, Luc. 18„ de Pha-
risaeo, qui dicebat: Non sum, sicut caeteri hominum, Γωρίονος, injusti, adulteri,
velut etiam hic Publicanus: quandoque vero est peccatum veniale, quando sci-
licet aliquis de se talia jactat3 quae neque sunt contra Deum, neque contra
proximum: alio modo potest considerari secundum suam causam, scilicet
superbiam, vel appetitum lucri, aut inanis gloriae3 et sic si procedat ex su-
perbia, vel inani gloria, quae sit peccatum mortale, etiam ipsa iactantia erit
peccatum mortale: alioquin erit peccatum veniale: sed quandoque aliquis
prorumpit in jactantiam propter appetitum lucri: et hoc videtur jam pertinere
ad proximi deceptionem, et damnum3 et ideo talis jactantia magis est pec-
catum mortale; unde et Philosophus dicit, 4. Ethic. (cap. 7.), quod ι( turpior
est, qui se jactat causa lucri, quam qui se jactat causa gloriae, vel honoris »:
non tamen semper est peccatum mortale3 quia potest esse tale lucrum, ex
quo alius non damnificatur.

AD PRIMUM ergo dicendum, quod ille qui jactat se ad hoc quod jurgia
concitet, peccat mortaliter: sed quandoque contingit, quod jactantia est causa
jurgiorum non per se, sed per accidens3 unde ex hoc jactantia non est pec-
catum mortale.

AD SECUNDUM dicendum, quod Glossa illa loquitur de jactantia, secundum
quod procedit ex superbia prohibita, quae est peccatum mortale.

AD TERTIUM dicendum, quod non semper jactantia importat mendacium
perniciosum, sed solum quando est contra charitatem Dei, aut proximi, aut
secundum se, aut secundum suam causam: quod autem aliquis se jactet,
quasi ex hoc ipso delectatus, est quoddam vanum, ut Philos. dicit (lib. 4.
. cap. 7.); unde reducitur ad mendacium jocosum: nisi forte hoc divinae di-
lectioni praeferret, ut propter hoc Dei praecepta contemneret: sic enim esset
contra charitatem Dei, in quo solo mens nostra debet quiescere, sicut in ul-
timo fine: videtur autem ad mendacium officiosum pertinere, cum aliqu3s
ad hoc se jactat, ut gloriam, vel lucrum acquirat; dummodo hoc sit sine
damno aliorum; quia hoc jam pertineret ad mendacium perniciosum.

