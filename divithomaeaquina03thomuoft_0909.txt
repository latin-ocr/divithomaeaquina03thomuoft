 

QUAESTIO CXXXVI. ARTICULUS III. 901

bonum gratiae est supernaturale; unde in illud non potest tendere homo per
virtutem suae naturae3 et ideo non est similis ratio.

AD TERTIUM dicendum, quod tolerantia etiarn malorum, quae quis su-
stinet propter corporis sanitatem, procedit ex amore, quo homo naturaliter
diligit suam carnem, et ideo non est similis ratio de patientia, quae procedit
ex amore supernaturali.

ARTICULUS ’ iv. 671

UTRUM PATIENTIA SIT PARS FORTITUDINIS.

(Supr. q. 128. et locis ibi notatis).

AD QUARTUM sic proceditur. Videtur, quod patientia non sit pars forti-

tudinis: idem enim non est pars sui ipsius: sed patientia videtur idem esse
fortitudini3 quia, sicut supra dictum est (q. 123. art. 6.), proprius actus forti-
tudinis est sustinere, et hoc etiam pertinet ad patientiam: dicitur enimin
lib. Sentent. Prosperi (id habet Gregor. hom.35. in Evang.), quod patientia con-
sistit in alienis malis tolerandis; ergo patientia non est pars fortitudinis.

2. PRAETEREA. Fortitudo est circa timores, et audacias, ut supra habitum
est (q. 123. art· 3), et ita est in irascibili: sed patientia videtur esse circa tri-
stitias; et ita videtur esse in concupiscibili; ergo patientia non est pars for-
titudinis, sed magis temperantiae.

3. PRAETEREA. Totum non potest esse sine parte, si ergo patientia sit
pars fortitudinis, fortitudo numquam posset esse sine patientia3 cum tamen
fortis quandoque non toleret patienter mala, sed etiam aggrediatur eum, qui
mala facit3 ergo patientia non est pars fortitudinis.

SED CONTRA est, quod Tullius in sua Rhetorica (lib. 2. de Inwnt.) ponit
eam fortitudinis partem.

RESPONDEO dicendum, quod patientia est pars fortitudinis quasi potentia-
lis: quia adjungitur fortitudini⁷ sicut virtus secundaria principali, ad patien-
tiam enim pertinet aliena mala aequanimiter perpeti, ut Gregor. dicit in
quadarn Homil. (35. in Evczng.): in malis autem quae ab aliis inferuntur, prae-
cipua sunt, et difficillima ad sustinendum illa, quae pertinent ad pericula
mortis, circa quae est fortitudo; unde patet, quod in ista materia principali-
tatem tenet fortitudo, quasi vindicans sibi id, quod principalius est in hac
materia3 et ideo patientia adjungitur ei, sicut secundaria virtus principali3
unde, in Sent. 181„ fortem patientiam vocat Prosper.

AD PRIMUM ergo dicendum, quod ad fortitudinem pertinet, non qualiacum-
que sustinere, sed illud quod est summe difficile in sustinendo, scilicet susti-
nere pericula mortis: ad patientiam autem potest pertinere sustinentia quo—
rumcumque malorum.

AD SECUNDUM dicendum, quod actus fortitudinis non solum consistit in
hoc, quod aliquis in bono persistat contra timores futurorum periculorum,
sed etiarn ut non deficiat propter praesentium tristitiam, sive dolorem: et
ex hac parte habet affinitatem cum fortitudine patientia: et tamen fortitudo
est principaliter circa timores, ad quorum rationem pertinet fugere, quod
vitat fortitudo: patientia vero principalius est circa tristitias: nam patiens
dicitur aliquis non ex hoc quod non fugit, sed ex hoc quod laudabiliter se
habet in patiendo, quae praesentialiter nocent, ut scilicet non inordinate ex

S. Tucim Sumr..a Theologica. Vol. 111. 58

