1198 QUAESTIO CLXXXIV. ARTICULUS Vl.

SED CONTRA est, quod Dion. dicit in 5. cap. Eccl. Hier. (circ. med.):
« Pontificum quidem ordo consummativus est, et perfectivus: sacerdotum
autem illuminativus, et lucidativus: ministrantium vero purgativus, et discre-
tivus »z ex quo patet, quod perfectio solis Episcopis attribuitur.

RESPONDEO dicendum, quod in presbyteris, et diaconis curam haben-
tibus animarum clito possunt considerari; scilicet: ordo et cura: ordo autem
ipse ordinatur ad quemdam actum in divinis officiis; unde supra dictum est
(q. praec. art. 3. ml 3.), quod distinctio ordinum sub distinctione officiorum
continetur; unde per hoc quod aliqui suscipiunt sacrum ordinem, accipiunt
potestatem quosdam sacros actus perficiendi: non autem obligantur ex hoc
ipso ad ea quae sunt perfectionis, nisi quatenus apud occidentalem Ecclesiam
in susceptione sacri ordinis emittitur continentiae votum, quod est unum
eorum quae ad perfectionem pertinent, ut infra dicetur (q. 186. art. 4.) ,· unde
patet, quod ex hoc quod aliquis accipit sacrum ordinem, non ponitur simpli-
citer in statu perfectionis, quamvis interior perfectio ad hoc requiratur, quod
aliquis digne hujusmodi actus exerceat. Similiter etiam nec ex parte curae, quam
suscipiunt, ponuntur in statu perfectionis: non enim obligantur ex hoc ipso
vinculo perpetui voti, ad hoc quod curam animarum retineant: sed possunt
eam deserere, vel transeundo ad religionem, etiam absque licentia Episcopi,
ut habetur in Decretis 19. q. 2. (cap.: Duae sunt), vel etiam cum licentia Epi-
scopi potest aliquis archidiaconus archidiaconatum, vel parochiam dimit-
tere, et simplicem praebendam accipere sine cura: quod nullo modo liceret,
si esset in statu perfectionis: Nemo enim manum mittens ad aratrum, et respi-
ciens retro, aptus cst regno Dei, ut dicitur Luc. 9.: Episcopi autem, quia sunt
in statu perfectionis, nonnisi auctoritate summi Pontificis‚ ad quem etiam
solum pertinet in votis perpetuis dispensare, possunt episcopalem curam de-
serere, et ex certis causis, ut infra dicetur (q. 185. art. 4.); unde manifestum
est, quod non omnes praelati sunt in statu perfectionis, sed soli Episcopi.

AD PRiMUM ergo dicendum, quod de presbytero, et Episcopo dupliciter
loqui possumus: uno modo quantum ad nomen; et sic olim non distingue-
bantur Episcopi, et presbyteri: nam Episcopi dicuntur ex e0, quod superinten-
dzmt, sicut dicit Aug. 19. de Civ. Dei (cap. 19.) : presbyteri autem in graeco
dicuntur quasi seniores, unde et Apostolus communiter utitur nomine presby-
terorum quantum ad utrosque, cum dicit 1. Tim. 5.: Qui bene praesunt presby-
teri, duplici honore dignilmlmantm·; et similiter etiam nomine Episcoporum;
unde dicit, Act. 20, presbyteris Ephesinae Ecclesiae loquens: Attendite vobis,
et universo gregi, in quo vos Spiritus Sanctus posuit Episcopos regere Ecclesiam
Dei.- sed secundum rem semper inter eos fuit distinctio, etiam tempore Apo-
stolorum, ut patet per Dion. 5. cap. Eccl. Hier. (cir. med.); et Luc. 10. super
illud: Poxt haee antem designavit Dominus, etc. dicit Gloss. ῷνᾱ. Βαᾱ.).· « Sicut in
Apostolis forma est Episcoporum3 sic in septuaginta duobus discipulis forma est
presbyterorum secundi ordinis ». Postmodum tamen ad schisma vitandum
necessarium fuit, ut etiam nomina distinguerentur, ut scilicet majores dice-
rentur Episcopi, minores autem presbyteri: dicere autem: presbyteros non
differre ab Episcopis, inter dogmata haeretica numerat August. in lib. de
Hacres. (haeresi 53.) ubi dicit, quod Ariani (Acriani) dicebant, presbyterum ab
Episcopo nulla differentia debere discerni.

AD SECUNDUM dicendum, quod Episcopi principaliter habent curam ovium
suae dioecesis: presbyteri autem curati, ct archidiaconi habent aliquas submi-
nistrationes sub Episcopi53 unde super illud 1. ad Cor. 12.: Alii opitulationes,

 

