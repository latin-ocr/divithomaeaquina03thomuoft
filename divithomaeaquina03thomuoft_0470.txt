462 QUAEs‘rIo an. ARTICULUS' vl.

habet: sed contingit quandoque, quod ille qui rem aliquam subtraxit alicui,
non habet eam, sed devenit ad manus alterius; ergo non tenetur ille resti-
tuere qui accepit, sed alius qui rem habet.

2. PRAETEssffl. Nullus tenetur crimen suurn detegere: sed aliquando ali-
quis restitutionem faciendo, crimen suum detegit3 ut patet in furto; ergo non
semper tenetur ille qui abstulit restituere.

3. PRAETEREA. Ejusdem rei non est multoties restitutio facienda: sed quan-
doque multi simul rem aliquam surripiunt, et unus eorum eam integre resti-
tuit; ergo non semper ille qui accepit, tenetur ad restituendum.

SED CONTRA. Ille, qui peccavit, tenetur satisfacere: sed restitutio ad sa-
tisfactionem pertinet; ergo ille, qui abstulit, tenetur restituere.

Rr-spoxnsso dicendum, quod circa illum, quirem alienam accepit, duo sunt
consideranda3 scilicet: ipsa res accepta, et ipsa acceptio: ratione autern rei
tenetur eam restituere, quamdiu eam apud se habet: quia quod habet ultra
id quod suum est, debet ei subtrahi, et dari ei cui deest, secundum formam
commutativae justitiae: sed ipsa acceptio rei alienae potest tripliciter se habere.
Quandoque enim est injuriosa, scilicet contra voluntatem existens ejus, qui
est rei dominus ; ut patet in furto, et rapina: et tunc tenetur ad restitutionem,
non solum ratione rei, sed etiam ratione injuriosae actionis, etiamsi res apud
ipsum non remaneat: sicut enim qui percutit aliquem, tenetur recompensare
injuriam passo, quamvis apud ipsum nihil maneat: ita etiarn qui furatur, vel
rapit, tenetur, ad recompensationem damni illati, etiam si nihil inde habeat;
et ulterius pro iniuria illata debet puniri. Alio mocio aliquis accipit rem alte-
rius in utilitatem suam absque injuria, cum voluntate scilicet ejus, cujus est
res3 sicut patet in mutuis: et tunc ille qui accepit, tenetur ad restitutionem
ejus quod accepit, non solum ratione rei, sed etiam ratione acceptionis, etiam
si rem amiserit, tenetur enim recompensare ei, qui gratiam fecit: quod non
fiet, si per hoc damnum incurrat. Tertio modo aliquis accipit rem alterius
absque injuria, non pro sua utilitate3 sicut patet in depositi33 et ideo ille qui
sic accepit, in nullo tenetur ratione acceptioni53 quinimmo accipiendo im-
pendit obsequium: tenetur autem ratione rei; et propter hoc si ei subtrahatur
res absque sua culpa, non tenetur ad restitutionem: secus autem esset, si cum
magna sua culpa rem depositam amitteret.

AD PRtMUM ergo dicendum, quod restitutio non ordinatur principaliter
ad hoc, quod ille qui plus habet quam debet, habere desinat3 sed ad hoc,
quod illi qui minus habet, suppleatur3 unde in his, quae unus potest ab alio
accipere sine ejus detrimento, non habet locum restituti03 puta cum aliquis
accipit lumen a candela alterius; et ideo quamvis ille qui abstulit, non habeat
id quod accepit, sed in alium sit translatum3 quia tamen alter privatur re
sua, tenetur ei ad restitutionem et ille qui rem abstulit, ratione injuriosae
acceptionis [al. actioniq, et ille qui rem habet, ratione ipsius rei.

AD SECUNDUM dicendum, quod homo etsi non teneatur crimen suum
detegere hominibus, tenetur tamen crimen suum detegere Deo in confes-
sione: et ita per Sacerdotem, cui confitetur, potest restitutionem facere rei
alienae.

AD TERTIUM dicendum, quod quia restitutio principaliter ordinatur ad re-
movendum damnum ejus, a quo est aliquid injuste ablatum, ideo postquam
ei restitutio sufficiens sacta est per imum, alii non tenentur ei ulterius resti-
tuere, sed magis refusionem facere ei, qui restituit: qui tamen potest con-
donare.

 

