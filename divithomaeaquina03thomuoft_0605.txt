QUAESTIO LXXXIII. ARTICULUS XV. 597

RESPONDEO dicendum, quod, sicut dictum est (art. 13. huj. q.)‚ ‹< oratio
praeter effectum spiritualis consolationis, quam praesentialiter affert, duplicem
habet virtutem respectu futuri effectus3 scilicet: virtutem merendi, et virtutem
impetrandi »1 oratio autem, sicut et quilibet alius actus virtutis, habet effica-
ciam merendi, inquantum procedit ex radice charitatis, cujus proprium obje—
ctum est bonum aeternum, cujus fruitionem meremur: procedit tamen oratio
a charitate mediante religione) cujus est actus oratio, ut dictum est (art. 3.
huj. q.), concomitantibus etiam quibusdam aliis virtutibus, quae ad bonitatem
orationis requiruntur, scilicet humilitate, et fide: ad religionem enim pertinet
ipsam orationem Deo offerre: ad charitatem vero pertinet desiderium rei,
cujus complementum oratio petit: fides autern est necessaria ex parte Dei,
quem oramus; ut scilicet credamus, ab eo nos posse obtinere quod petimus:
humilitas autem est necessaria ex parte ipsius petentis, qui suam indigentiam
recognoscit3 est etiam et devotio necessaria: sed haec ad religionem perti-
net, cujus est primus actus necessarius ad omnes consequentes, ut supra di-
ctum est (q. praec. art. Ι. et 2.): efficaciam autem impetrandi habet ex gratia
Dei, quem oramus; qui etiam nos ad orandum inducit; unde August. dicit
in lib. de Verb. Doni. (serm. 5. cap. 4. et serm. 29. cap. 1.): (< Non nos hor-
taretur ut peteremus, nisi dare vellet »3 et Chrys. dicit (hab. in Cat. aur.
D. Thom. in cap. 18. Luc.): ‹< Numquam oranti beneficia denegat, qui ut orantes
non deficiant, sua pietate instigat >).

AD PRIMUM ergo dicendum, quod oratio sine gratia gratum faciente me-
ritoria non est3 sicut nec aliquis alius actus virtuosus: et tamen etiam oratio,
quae impetrat gratiam gratum facientem, procedit ex aliqua gratia, quasi ex
gratuito dono: quia ipsum orara est quoddam donum Dei, ut Aug. dicit in
lib. de PerseV. (cap. 25).

ΑΒ SECUNDUM dicendum, quod ad aliud principaliter respicit meritum
orationis quandoque, quam ad id quod petitur: meritum enim praecipue or-
dinatur ad beatitudinem: sed petitio orationis directe se extendit quandoque
ad aliqua alia, ut ex dictis patet (art. 6. et 7. huj. q.) ,· si ergo illud aliud,
quod petit aliquis pro seipso, non sit ei ad beatitudinem utile, non meretur
illud: sed quandoque hoc petendo, et desiderando meritum amittit3 puta si
petat a Deo complementum alicujus peccati, quod est non pie orare: quan-
doque vero non est necessarium ad salutem, nec manifeste saluti contrarium:
et tunc licet orans possit orando mereri vitam aeternam, non tamen meretur
illud obtinere quod petit3 unde August. dicit in lib. Sent. Prosperi (cap. 212.):
« Fideliter supplicans Deo pro necessitatibus hujus vitae, et misericorditer
auditur, et misericorditer non auditur: quid enim infirmo sit utile, magis
novit medicus, quam aegrotus >›: et propter hoc etiam Paulus non fuit exau—
ditus petens amoveri stimulum carnis, quia non expediebat: si vero id quod
petitur, sit utile ad beatitudinem hominis, quasi pertinens ad ejus salutem,
meretur illud non solum orando, sed etiam alia bona opera faciendo; et ideo
indubitanter accipit quod petit, sed quando debet accipere: «quaedam enim
non negantur, sed ut congruo dentur tempore, differuntur n, ut August. dicit
super Joan. (tract. 102.); quod tamen potest impediri, si in petendo non per-
severent3 et propter hoc dicit Basilius (in lib. Constitui. asomum. cup. 1.):
t( Ideo quandoque petis, et non accipis, quia perperam postulasti, vel infide-
liter, vel leviter, vel non conferentia tibi, vel destitisti »z quia vero homo non
potest alii mereri vitam aeternam ex condigno, ut supra dictum est (1-2. q. 114.
art. 6.); ideo per consequens nec ea quae ad vitam aeternam pertinent, po-

S. ΤΗοΜΑε Summa Theologica. Vol. 111. 39

