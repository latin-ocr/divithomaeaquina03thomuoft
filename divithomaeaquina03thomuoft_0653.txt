QUAESTIO Lxxxrx. ARTICULUS v. 645

debite inducatur: quia, ut dicitur Eccli. 23.: Si frustraverit, idest deceperit
fratrem, delictum ipsius supra ipsum eris: ut Augustinus dicit: ‹< Et si dissi-
mulaverit, quasi per simulationem jurando falsum », delinquit dupliciter: quia
scilicet simulata aequitas est duplex iniquitas: et si in vacuum juraverit, idest
sine debita causa, et necessitate, non justificabitur.

ARTICULUS vr. 487
UTRUM LICEAT PER CREATURAS JURARE.

(3. Dist. 39. art. I. et in expos. lit. et Hel). 6. lect. 4.).

AD SEXTUM sic proceditur. Videtur, quod non liceat per creaturas jurare:
dicitur enim Matthaei 5.: Ego dico vobis, 'tonsurare omnint), neque per coelum,
neque per terram, neque per Hierosolymam, neque per caput tuum: quod expo-
nens Hieronym. dicit: «Considera, quod hic Salvator non per Deum jurare
prohibuit, sed per coelum et terram, etc. ».

2. PRAETEREA. Poena non debetur nisi culpae: sed jurandi per creaturas
adhibetur poena: dicitur enim 22. q. 1. (cap. 9.): ‹< Clericum per creaturas
jurantem acerrime objurgandum3 si perstiterit in vitio, excommunicandum
placuit »3 ergo illicitum est per creaturas jurare.

3. PRAETEREA. Juramentum est actus latriae, sicut dictum est (art. 4.
huj. q.): sed cultus latriae non debetur alicui creaturae, ut patet Rom. 1.;
ergo non licet jurare per aliquam creaturam.

SED CONTRA est, quod Joseph juravit per salutem Pharaonis, ut legitur
Gen. 42.: ex consuetudine etiam juratur per Evangelium‚ et per reliquias, et
per sanctos.

RESPONDEO dicendum, quod sicut supra dictum est (art. r. huj. q. ad 3.)‚
duplex est juramentum. Unum quidem, quod fit per simplicem contestatio-
nem, inquantum scilicet testimonium Dei invocatur: et hoc juramentum in-
nititur divinae veritati, sicut et fides: fides autem est per se quidem, et
principaliter de Deo, qui est ipsa veritas; secundario autem de creaturis in
quibus veritas Dei relucet, ut supra dictum est (q. 1. art. 1.).· et similiter
juramentum principaliter refertur ad ipsum Deum, cujus testimonium invo-
catur3 secundario autem assumuntur ad juramentum aliquae creaturae, non
secundum se, sed inquantum in eis divina veritas manifestatur: sicut juramus
per Evangelium, idest per Deum, cujus veritas in Evangelio manifestatur,
et per sanctos, qui hanc veritatem crediderunt, et observaverunt. Alius autern
modus jurandi est per execrationem: et in hoc juramento inducitur creatura
aliqua, ut in qua divinum judicium exerceatur: et sic solet homo jurare per
caput suum, aut per filium suum, aut per aliquam aliam rem, quam diligit:
sicut et Apostolus juravit 3. ad Corinth. 1. dicens: Ego testem Deum invoco
in animam meam, quod autem Joseph per salutem Pharaonis juravit, utro-
que modo intelligi potest3 val per modum execrationis, quasi salutem Pha—
raonis obligaverit Deo3 val per modum contestationis, quasi contestando
veritatem divinae justitiae, ad cujus executionem principes terrae consti-
tuuntur.

AD PRIMUM ergo dicendum, quod Dominus prohibuit jurare per creatu-
ras, ita quod eis exhibeatur reverentia divina3 unde Hieron. ibidem subdit,
quod « Judaei per Angelos, et caetera hujusmodi jurantes, creaturas vene-

S. Tuomst: Summa Theologica. Vol. ΙΙΙ. 42

