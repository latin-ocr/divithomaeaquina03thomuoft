QUAESTIO cm. ARTICULUS 111. 983

AD PRIMUM ergo dicendum, quod homines ex sua nativitate habent id
quod est materiale in virginitate, scilicet integritatem carnis immunem ab
experimento venereorum: non tamen habent id quod est formale in virgini-
tate, ut scilicet habeant propositum servandi hujusmodi integritatem propter
Deum: et ex hoc habet rationem virtutis; unde August. dicit in lib. de Vir-
ginitate (cap. 11.): «Nec nos hoc in virginibus praedicamus, quod virgines
sunt, sed quod Deo dicatae pia continentia virgines sunt».

An SECUNDUM dicendum, quod connexio virtutum accipitur secundum
illud, quod est formale in virtutibus, idest secundum charitatem, vel secun-
dum prudentiam, ut supra habitum est (q. 129. art. 3. ad 2.), non autern secun-
dum id quod est materiale in virtutibus: nihil enim prohibet alicui virtuoso
suppetere materiam unius virtutis, non autem materiam alterius: sicut pauper
habet materiam temperantiae, non autem materiam magnificentiae3 et hoc
modo alicui habenti alias virtutes deest materia virginitatis, idest praedicta
integritas carnis: tamen potest id quod est formale in virginitate, habere, ut
scilicet habeat in praeparatione mentis praedictae integritatis conservandae
propositum, si hoc sibi competeret: sicut pauper potest in praeparatione
animi habere propositum magnificos sumptus faciendi, si sibi competeret: et
similiter ille, qui est in prosperitate, habet in praeparatione animi propositum
adversa aequanimiter tolerandi: et sine hac praeparatione animi non potest
esse aliquis virtuosus. ⁷

AD TERTIUM dicendum, quod virtus per poenitentiam reparari potest,
quantum ad id quod est formale in virtute, non autem quantum ad id quod
est materiale in ipsa: non enim si quis magnificus consumpserit divitias suas,
per poenitentiam peccati restituuntur ei divitiae: et similiter ille qui virgini-
tatem peccando amisit, per poenitentiam non recuperat virginitatis materiam,
sed recuperat virginitatis propositum: circa materiam autem virginitatis est
aliquid, quod miraculose reparari poterit divinitus, scilicet integritas membri,
quarn dicimus accidentaliter se ad virginitatem habere: aliud autern est, quod
nec miraculose reparari potest, ut scilicet qui expertus est voluptatem vene-
ream, fiat non expertus: non enirn Deus potest facere, ut ea quae facta sunt,
non sint facta, ut in 1. habiturn est (q. 25. art. 4.).

AD QUARTUM dicendum, quod virginitas, secundum quod est virtus, im-
portat propositum voto firmatum integritatis perpetuo servandae: dicit enirn
August. in lib. de Virginit. (cap. 8.), quod ‹< per virginitatem integritas carnis ·
ipsi Creatori animae, et carnis vovetur, consecratur, servatur »3 unde virgi-
nitas, secundum quod est virtus, numquam amittitur, nisi per peccatum.

AD QUINTUM dicendum, quod castitas conjugalis ex hoc solo habet laudem,
quod abstinet ab illicitis voluptatibu33 unde non habet aliquam excellentiam
supra communem castitatem: viduitas autem addit quidem aliquid supra ca-
stitatem communem: non tamen pervenit ad id, quod est perfectum in ma-
teria ista, scilicet ad omnimodam immunitatem venereae voluptatis, sed sola
virginitas3 et ideo sola virginitas ponitur virtus specialis supra castitatem, sicut
magnificentia supra liberalitatem.

