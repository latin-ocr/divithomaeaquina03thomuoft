QUAESTIO CLXXXIV. ARTICULUS VIII. 1201

in suo Dial. (seu lib. 6. de Sacerdot. cap. 4. et cap. 7.): «Si talem mihi aliquem
adducas monachum, qualis, ut secundum exaggerationem dicam, Helias fuit:
non tamen illi comparandus est, qui traditus populis, et multorum peccata
serre compulsus, immobilis perseverat, et fortis »z et paulo post dicit (cap. 7.):
«Si quis mihi proponeret optionem, ubi mallem placere, in officio sacer-
dotali, an in solitudine monachorum, sine comparatione eligerem illud, quod
prius dixi »ς et in eodem libro (cap. 5.) dicit: κ Si quis bene administrato
sacerdotio, illius propositi (scilicet monachalis) sudores conferat, tantum eos
distare reperiet, quantum inter priv atum distat et regem »- ‚ergo videtur, quod
sacerdotes habentes curam animaru n sint perfectiores religiosis.

2. PRAETEREA. August. dicit in epist. ad Valer. (epist. 21. ol. 14S.:) «Co-
gitet religiosa prudentia tua, nihil esse in hac vita, et maxime hoc tempore,
difficilius, laboriosius, periculosius Episcopi, aut presbyteri, aut diaconi offi-
cio: sed apud Deum nihil beatius, si eo modo militetur, quo noster Impe-
rator jubet »; non ergo religiosi sunt perfectiores presbyteris, aut diaconis.

3. PRAETEREA. August. dicit ad Aurel. (epist. 40. ol. 76.): α Nimis dolen-
dum est, si ad tam ruinosam superbiam monachos surrigamuS, et tam gravi
³ contumelia clericos dignos putemus, ut scilicet dicatur, quod malus monachus
bonus clericus est, cum aliquando etiam bonus monachus vix bonurn cleri-
cum faciat »3 et paulo ante praemittit, « non esse viam dandam servis Dei
(idest monachis) ut se facilius putent eligi ad aliquid melius (scilicet cleri-
catum) si facti fuerint deteriores», scilicet abjecto monachatu3 ergo videtur,
quod illi qui sunt in statu clericali, sint perfectiores religiosis.

4. PRAETEREA. Non licet de statu majori ad minorem transire: sed de
statu monastico transire licet ad officium presbyteri curam habentis3 ut
patet 16. q. Ι. (cap. 28.) ex decreto Gelasii Papae, qui dicit: ‹< Si quis mo-
nachus fuerit, qui venerabilis vitae merito, sacerdotio dignus videatur, et
Abbas, sub cujus imperio Regi Christo militat, illum fieri presbyterum pe-
tierit, ab Episcopo debet eligi, et in loco, quo judicaverit, ordinari »3 et Hie-
ronymus dicit ad Rusticum monachum (epist. 4.,): « Sic vive in monasterio,
ut clericus esse merearis »3 ergo presbyteri curati, et archidiaconi sunt per-
fectiores religiosis.

5. PRAETEREA. Episcopi sunt in statu perfectiori, quam religiosi, ut ex supra
dictis patet (art. praes.) sed presbyteri curati, et archidiaconi ex eo quod
habent curam animarum, similiores sunt Episcopis, quam religiosi3 ergo sunt
majoris perfectionis.

6. PRAETEREA. Virtus consistit circa difficile, et bonum, ut dicitur in 2. Ethic.
(cap. 3.): sed difficilius est, quod aliquis bene vivat in officio presbyteri
curati, vel archidiaconi, quam in statu religionis3 ergo presbyteri curati, vel
archidiaconi sunt perfectioris virtutis, quam religiosi.

SED CONTRA est, quod dicitur 19. q. 2. cap.: Duae: (< Si quis in Ecclesia
sua sub Episcopo populum retinet, et saeculariter vivit, si afflatus Spiritu
Sancto in aliquo monasterio, vel regula canonica salvare se voluerit, quia
lege privata ducitur, nulla ratio exigit ut lege publica constringatur »ι sed
non ducitur aliquis a lege Spiritus Sancti, quae ibi dicitur lex privata, nisi in
aliquid perfectius: ergo videtur, quod religiosi sint perfectiores, quam archi-
diaconi, vel presbyteri curati.

RESPONDEO dicendum, quod comparatio supereminentiae non habet lo-
cum inter aliquos ex ea parte in qua conveniunt, sed ex ea parte in qua dif-
ferunt: in presbyteris autem curatis, et archidiaconis tria est considerare3

