1234 QUAESTIO CLXXXVI. ARTICULUS IX.

ad ea quae excedunt communiter necessitatem praecepti, non obligat ad mor-
tale, nisi propter contemptum3 quia, sicut supra dictum est (art. 2. huj. q.)‚
religiosus non tenetur esse perfectus, sed ad perfectionem tendere3 cui con-
trariatur perfectionis contemptus: alio modo continetur aliquid in regula per-
tinens ad exterius exercitium3 sicut sunt omnes exteriores observantiae3 inter
quas sunt quaedam, ad quas obligatur religiosus ex voto professionis: votum
autem professionis respicit principaliter tria praedicta, scilicet: paupertatem,
continentiam, et obedientiam: alia vero omnia ad haec ordinantur3 et ideo
transgressio horum trium obligat ad mortale: aliorum autem transgressio non
obligat ad mortale: nisi vel propter contemptum regulae, quia hoc directe
contrariatur professioni, per quam aliquis vovit regularem vitam: vel pro-
pter praeceptum, sive oretenus a Praelato factum, sivein regula expressum;
quia hoc esset facere contra obedientiae votum.

AD PRIMUM ergo dicendum, quod ille qui profitetur regulam, non vovet
servare omnia, quae sunt in regula; sed vovet regularem vitam, quae essen-
tialiter consistit in tribus praedictis3 unde et in quibusdam religionibus cau-
tius aliqui profitentur non quidem regulam, sed vivere secundum regulam,
idest tendere ad hoc, ut aliquis mores suos informet secundum regulam, sicut
secundum quoddam exemplar, et hoc tollitur per contemptum: in quibusdam
autem religionibus adhuc cautius profitentur obedientiam secundum regulam3
ita quod professioni non contrariatur, nisi id quod est contra praeceptum
regulae: transgressio vero, vel omissio aliorum obligat solum ad peccatum
veniale3 quia, sicut dictum est (art. 7. huj. q. ad 2.), hujusmodi dispositiones
sunt ad principalia vota. Peccatum autem veniale est dispositio ad mortale,
ut supra dictum est (1—2. q. 88. art. 3), inquantum impedit ea, quibus aliquis
disponitur ad observanda principalia praecepta legis Christi, quae sunt prae-
cepta charitatis: in aliqua tamen religione, scilicet ordinis Fratrum Praedi-
catorum, transgressio talis, vel omissio ex suo genere non obligat ad culpam
neque mortalem, neque venialem, sed solum ad poenam taxatam sustinen-
dam3 quia per hunc modum ad talia observanda obligantur: qui tamen pos·
sent venialiter, vel mortaliter peccare ex negligentia, vel libidine, seu con-
tempto.

AD SECUNDUM dicendum, quod non omnia quae continentur in lege, tra-
duntur per modum praecepti; sed quaedam proponuntur per modurn ordi-
nationis cujusdam, vel statuti obligantis ad certam poenam3 sicut ergo in
lege civili non facit semper dignum poena mortis corporalis transgressio le-
galis statuti; ita nec in lege Ecclesiae omnes ordinationes, vel publica sta-
tuta obligant ad mortale3 et similiter nec omnia statuta regulae.

AD TERTIUM dicendum, quod tunc committit aliquis, vel transgreditur ex
contemptu, quando voluntas ejus renuit subjici ordinationi legis, vel regulae: et
ex hoc procedit ad faciendum contra legem, vel regulam3 quando autem e con-
verso propter aliquam particularem causam; puta: concupiscentiam, vel iram,
inducitur ad aliquid faciendum contra statuta legis, vel regulae, non peccat
ex contemptu, sed ex aliqua alia causa; etiamsi frequenter ex eadem causa,
vel alia simile peccatum iteret: sicut et August. dicit in lib. de Nat., et Gr.
(cap. 29. a med), quod « non omnia peccata committuntur ex contemptu
superbiae »3 frequentia tamen peccati dispositive inducit ad contemptum, se-
cundum illud prov, 18.: Impius, cum inprosundum venerit peccatorum, contemnit.

