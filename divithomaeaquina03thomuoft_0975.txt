QUAESTIO cxmx. ARTICULUS 1. 967

AD TERTIUM dicendum, quod quamvis mensura in omnibus requiratur,
non tamen sobrietas proprie in omnibus dicitur, sed in quibus mensura est
maxime necessaria.

ARTICULUS ΙΙ. 721

UTRUM SOBRIETAS SIT PER SE VIRTUS SPECIALIS.
(2. Cor. 5. lact. 8. et Tit. 2. lect. 3.).

AD SECUNDUM sic proceditur. Videtur, quod sobrietas non sit per se
quaedam specialis virtus: abstinentia enim attenditur et circa cibos, et circa
potus: sed circa cibos non est specialiter aliqua specialis virtus; ergo nec
sobrietas, quae est circa potum, est aliqua specialis virtus.

2. PRAETEREA. Abstinentia‚ et gula sunt circa delectationes tactus, in-
quantum sensus est alimenti: sed cibus, et potus simul cedunt in alimentum:
simul enim indiget animal nutriri humido, et sicco; ergo sobrietas, quae est
circa potum, non est specialis virtus.

3. PRAETEREA. Sicut in his quae ad nutritionem pertinent, distinguitur
cibus a potu; ita etiam distinguuntur diversa genera ciborum, et diversa ge-
nera potuum; si ergo sobrietas esset per se quaedam specialis virtus, videtur
quod circa quamlibet differentiam potus, vel cibi sit quaedam specialis virtus:
quod est inconveniens3 non ergo videtur, quod sobrietas sit specialis virtus.

SED CONTRA est, quod Macrobius (lib. I. in Somn. Scip. cap. S.) ponit so-
brietatem specialem partem temperantiae.

RESPONDEO dicendum, quod, sicut supra dictum est (q. 146. art. 2.), ad
virtutem moralem pertinet conservare bonum rationis contra ea, quibus po-
test impediri3 et ideo ubi invenitur speciale impedimentum rationis, ibi ne-
cesse est esse specialem virtutem ad illud removendum: potus autem inebrians
habet specialem rationem impediendi usum rationis; inquantum scilicet per-
turbat cerebrum sua fumositate: et ideo ad removendum hoc impedimentum
rationis requiritur specialis virtus, quae est sobrietas.

AD PR1MUM ergo dicendum, quod cibus, et potus communiter impedire
possunt bonum rationis, absorbendo eam per immoderantiam delectationis;
et quantum ad hoc communiter circa cibum, et potum est abstinentia: sed
potus inebriare valens impedit speciali ratione, ut dictum est (in corp. αντ),-
et ideo requirit specialem virtutem.

AD SECUNDUM dicendum, quod virtus abstinentiae non est circa cibos, et
potus, inquantum sunt nutritiva, sed inquantum impediunt rationem; et ideo
non oportet, quod specialitas virtutis attendatur secundum rationem nutri-
tionis.

AD TERTIUM dicendum, quod in omnibus potibus inebriare valentibus est
una et eadem ratio impediendi rationis usum: et sic illa potuum diversitas
per accidens se habet ad virtutem3 et propter hoc secundum hujusmodi di-
versitatem virtutes non diversificantur: et eadem ratio est de diversitate
ciborum.

