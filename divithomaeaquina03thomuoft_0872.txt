864 QUAESTIO cxxix. ARTICULUS 1.

pars justitiae3 et sic relinquitur, quod sit circa passiones: honor autem non
est passio; ergo magnanimitas non est circa honores.

3. PRAETEREA. Ratio magnanimitatis videtur pertinere magis ad prosecu—
tionem, quam ad fugam: dicitur enim magnanimus, quia ad magna tendit:
sed virtuosi non laudantur ex hoc quod cupiunt honores, sed magis ex eo
quod eos fugiunt3 ergo magnanimitas non est circa honores.

SED CONTRA est, quod Philos. dicit in 4. Ethicor. (cap. 3.) quod magnani-
mitas est circa honores, et inhonorationes.

Rssspomfio dicendum, quod magnanimitas ex suo nomine importat quam-
dam extensionem animi ad magna: consideratur autem habitudo virtutis ad
cluo : primo ad materiam, circa quarn operatur: alio modo ad actum proprium,
qui consistit in debito usu talis materiae3 et quia habitus virtutis principaliter
ex actu determinatur, ex hoc principaliter dicitur aliquis magnanimus, quia
habet animum ad aliquem magnum actum: aliquis autem actus potest dici
dupliciter magnus: uno modo secundum proportionem: alio modo absolute.
Magnus quidem potest dici actus secundum proportionem, etiam qui consistit
in usu alicujus rei parvae, vel mediocris; puta si aliquis illa re optime utatur:
sed simpliciter, et absolute magnus actus est, qui consistit in optimo usu rei
maximae: res autem, quae in usum hominis veniunt, sunt res exteriores: inter
quas simpliciter maximum est honor: tum quia propinquissimum est virtuti,
utpote testificatio quaedam existens de virtute alicujus, ut supra habitum est
(q. 103. art. Ι. et 2.)‚ tum etiam quia Deo, et optimis exhibetur: tum etiam
quia homines propter honorem consequendum, et vituperium vitandum, alia
omnia postponunt: sic autem dicitur aliquis magnanimus ex his, quae sunt
magna absolute, et simpliciter, sicut dicitur aliquis fortis ex his, quae sunt
difficilia simpliciter3 et ideo consequens est, quod magnanimitas consistat
circa honores.

AD PRIMUM ergo dicendum, quod bonurn, vel malum, absolute quidem
considerata pertinent ad concupiscibilem: sed inquantum additur ratio ardui,
sic pertinent ad irascibilem: et hoc modo honorem respicit magnanimitas,
inquantum scilicet honor habet rationem magni, vel ardui.

AD SECUNDUM dicendum, quod honor etsi non sit passio, vel operatiO, est
tamen alicujus passionis objectum, scilicet spei, quae tendit in bonum arduum3
et ideo magnanimitas est quidem immediate circa passionem spei, mediate
autem circa honorem, sicut circa objectum spei; sicut et de fortitudine supra
dictum est (q. 123. art. 4. et 5), quod est circa pericula mortis, inquantum sunt
objectum timoris, et audaciae.

AD TERTIUM dicendum, quod illi qui contemnunt honores hoc modo,
quod pro eis adipiscendis nil inconveniens faciunt, nec nos nimis appretiantur,
laudabiles sunt: si quis autem hoc modo contemneret honores, quod non
curaret facere ea, quae sunt digna honore, hoc vituperabile esset3 et hoc
modo magnanimitas est circa honores, ut videlicet studeat facere ea, quae
sunt honore digna, non tamen sic ut pro magno aestimet humanum honorem.

 

 

