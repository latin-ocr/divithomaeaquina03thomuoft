 

r=a=2m⁴⁴ —⁴-·--

QUAESTIO CLXXII. ARTICULUS 1. 1113

nam habere quamdam vim divinationis in seipsa »3 et hoc videtur esse se-
cundum opinionem Platonis, qui posuit (in dialog. 6. de Repuln), quod animae
habent omnium rerum cognitionem per participationem idearum: sed ista
cognitio obnubilatur in eis per conjunctionem corporis3 in quibusdam tamen
plus, in quibusdam vero minus, secundum corporis puritatem diversam. Et
secundum hoc posset dici, quod homines habentes animas non multum ob-
tenebratas ex corporum unione, possunt talia futura praecognoscere secun—
dum propriam scientiam: contra hoc autem objicit Aug. (luc. <·it.).· t( Cur
non semper possit vim divinationis habere anima, cum semper velit? >³ Sed
quia verius esse videtur, quod anima ex sensibilibus cognitionem acquirat
secundum sententiam Aristotelis, ut in Ι. dictum est (q. 84. art. 3. 6. εί 7.),· ideo
melius est dicendum alio morio, quod praecognitionem talium futurorum
homines non habent, sed acquirere possunt per viam experimentalem‚ in qua
juvantur per naturalem dispositionem, secundum quod in homine invenitur
perfectio virtutis imaginafivae, et claritas intelligentiae. Et tamen haec
praecognitio futurorum differt a prima, quae habetur ex revelatione divina,
dupliciter: primo quidem, quia prima potest esse quorumcumque eventuum,
et infallibiliter: haec autem praecognitio, quae naturaliter haberi potest, est
circa quosdam effectus, ad quos se potest extendere experientia humana3
secundo, quia prima prophetia est secundum immobilem veritatem3 non autem
secunda, sed potest ei subesse falsum: prima autern praecognitio proprie
pertinet ad prophetiam3 non secunda3 quia, sicut supra dictum est (q.praes.
art. 1.) prophetica cognitio est eorum, quae naturaliter excedunt humanam
cognitionem3 et ideo dicendum est, quod prophetia simpliciter dicta non
potest esse a natura, sed solum ex revelatione divina.

AD PRIMUM ergo dicendum, quod anima, quando abstrahitur a corpora-
libus, aptior redditur ad percipiendum influxum spiritualium substantiarum,
et etiam ad percipiendum subtiles motus, qui ex impressionibus naturalium
causarum in imaginatione humana relinquuntur, a quibus percipiendis anima
impeditur, cum fuerit circa sensibilia occupata; et ideo Greg. dicit (loc. cit.
in arg.) quod «anima, quando appropinquat ad mortem, praecognoscit quaedam
futura subtilitate suae naturae», prout scilicet percipit etiarn modicas impres-
siones; aut etiam cognoscit futura revelatione angelica, non autem propria
virtute; quia, ut August. dicit 12. super Gen. ad lit. (cap. 13. aprina), ‹< si
hoc esset, tunc haberet, quandocumque vellet, in sua potestate futura prae-
cognoscere », quod patet esse falsum.

AD SECUNDUM dicendum, quod cognitio futurorum, quae fit in somniis,
est aut ex revelatione spiritualium substantiarum, aut ex causa corporali, ut
dictum est (q. 95‘ art. 6.) cum de divinationibus ageretur. Utrumque autem
melius potest fieri in dormientibus, quam in vigilantibus: quia anima vigi-
lantis est occupata circa exteriora sensibilia3 unde minus potest percipere
subtiles impressiones vel spiritualium substantiarum, vel etiam causarum na-
turalium: quantum tamen ad perfectionem judicii, plus viget ratio in vigi-
lando, quam in dormiendo.

AD TERTmM dicendum, quod, bruta etiam animalia non habent praeco-
gnitionem futurorum eventuum,nisi secundum quod ex suis causis praecogno-
scuntur; ex quibus eorum phantasiae moventur magis, quam horninum3 quia
phantasiae hominurn maxime in vigilando disponuntur magis secundum ra-
tionem, quam secundum impressionem naturalium causarum: ratio autem
facit in homine multo abundantius id, quod in brutis facit impressio causa-

