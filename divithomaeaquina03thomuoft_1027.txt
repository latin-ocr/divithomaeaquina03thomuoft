QUAESTIO CLVI. ARTICULUS Ι. 1019

in melancholicis, qui propter terrestrem complexionem vehementissime in-
flammantur3 sicut e contrario contingit, quod aliquis non persistat in eo quod
consiliatum est, ex co, quod debiliter inhaeretpropter mollitiem complexionis,
ut de mulieribus dictum est (in solut. pratea), quod etiam videtur in phlegma-
ticis contingere propter eamdem causam, sicut etiam in mulieribus: haec
autem accidunt, inquantum ex complexione corporis datur aliqua inconti-
nentiae occasio, non autem causa sufficiens, ut dictum est (in corp. art).

AD TERTIUM dicendum, quod concupiscentia carnis in eo qui est incon-
tinens, superat spiritum non ex necessitate, sed per quamdam negligentiam
spiritus non resistentis fortiter.

ARTICULUS H. 759

UTRUM INCONTINENTIA SIT PECCATUM.
(Supr. q. 15. art. 2. corp).

AD SECUNDUM sic proceditur. Videtur, quod incontinentia non sit pecca—
tum; quia, ut August. dicit in lib. 3. de Lib. Arb. (cap. 18), «nullus peccat
in eo, quod vitare non potest »z sed incontinentiam nullus potest ex seipso
vitare, secundum illud Sap. 8.: Scio, quod non possum esse continens, nisi Deus
chat,- ergo incontinentia non est peccatum.

2. PRAETEREA. Omne peccatum in ratione videtur consistere: sed in eo
qui est incontinens, vincitur judicium rationi53 ergo incontinentia non est
peccatum.

3. PRAETEREA. Nullus peccat ex eo quod Deum vehementer amat: sed
ex vehementia divini amoris aliquis fit incontinens: dicit enim Dionys. 4.
cap. de Div. Nom. (part. ι. lect. 10.) quod Paulus per incontinentiam divini
amoris dixit: Vivo ego, jam non eg0; ergo incontinentia non est peccatum.

SED CONTRA est, quod connumeratur aliis peccatiS, 2. ad Timoth. 3„ ubi
dicitur: Criminatores, incontinentes, immutes, etc.; ergo incontinentia est pec-
catum.

RESPONDEO dicendum, quod incontinentia potest attendi circa aliquid tri-
pliciter. Uno modo proprie, et simpliciter: et sic incontinentia attenditur circa
concupiscentias delectationum tactus, sicut et intemperantia, ut supra dictum
est de continentia (q. praec. art. 2.); et hoc modo incontinentia est peccatum
ex duplici ratione: uno modo ex eo, quod incontinens recedit ab eo, quod est
secundum rationem: alio modo ex eo, quod se immergit quibusdam turpibus
delectationibu33 et ideo Philos. dicit in 7. Ethic. (cap. 8.), quod incontinentia
vituperatur, non solum ut peccatum, quod scilicet est per recessum a ratione,
sed sicut malitia quaedam, inquantum pravas concupiscentias sequitur. Alio
modo incontinentia attenditur circa aliquid, proprie quidem inquantum homo
recedit ab eo, quod est secundum rationem, sed non simpliciter: puta cum
aliquis non servat modum rationis in concupiscentia honoris, divitiarum, et
aliorum hujusmodi, quae secundum se videntur esse bona3 circa quae non
est incontinentia simpliciter, sed secundum quid, sicut supra de continentia
dictum est (q. praec. art. 2. ad 3.); et sic incontinentia est peccatum, non ex
eo quod aliquis ingerat se pravis concupiscentiis, sed ex eo, quod non servet
modum debitum rationis, etiam in concupiscentia rerum per se appetendarum.
Tertio modo incontinentia dicitur esse circa aliquid non proprie, sed secundum

