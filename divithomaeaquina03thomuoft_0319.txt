 

QUAESTIO XXXIX. ARTICULUS 11. 311

fides innititur: schisma autem est contra Ecclesiasticam unitatem, quae cst
quoddam bonum participatum, et minus, quam sit ipse Deus3 unde mani-
festum est, quod peccatum infidelitatis ex suo genere est gravius, quam pec-
catum schismatis3 licet possit contingere, quod aliquis schismaticus gravius
peccet, quam quidam infidelis, vel propter majorem contemptum, vel propter
majus periculum quod inducit, vel propter aliquid hujusmodi.

AD PRIMUM ergo dicendum, quod populo illi manifestum erat jam per
legem susceptam, quod erat unus Deus, et quod non erant alii dii colendi3
et hoc erat apud eos per multiplicia signa confirmatun1; et ideo non opor-
tebat, quod peccantes contra hanc fidem per idololatriam punirentur inusitata
aliqua sola poena, sed solum communi: sed non erat sic notum apud eos,
quod Moyses deberet esse semper eorum princeps; et ideo rebellantes ejus
principatui oportebat miraculosa, et inconsueta poena puniri: vel potest dici,
quod peccatum schismatis quandoque gravius est punitum in populo illo3
quia erat ad seditiones, et schismata promptus: dicitur enim Esdr. 1. cap. 4.:
Civitas illa a diebus antiquis adversum reges rebellat; et seditiones, et praelia con-
citantur in ea .· poena autem major quandoque infligitur pro peccato magis
consueto, ut supra habitum est (1-2. q. 105. art. 2. ad 9.): nam poenae sunt
medicinae quaedam ad arcendum homines a peccato; unde ubi est major
pronitas acl peccandum, debet severior poena adhiberi: decern autem Tribus
non solum fuerunt punitae pro peccato schismatis, sed etiam pro peccato
idololatriae, ut ibidem dicitur.

AD SECUNDUM dicendum, quod sicut bonum multitudinis est majus, quam
bonum unius, qui est de multitudine3 ita est minus, quam bonum extrinse-
cum, ad quod multitudo ordinatur: sicut bonum ordinis exercitus est minus,
quam bonurn ducis: et similiter bonum Ecclesiasticae unitatis, cui opponitur
schisma, est minus, quam bonurn veritatis divinae, cui opponitur infidelitas.

AD TERTIUM dicendum, quod charitas habet dno objecta3 imizam principale,
scilicet bonitatem divinam3 et aliud secundarium, scilicet bonum proximi:
schisma autem, et alia peccata quae fiunt in proximum, opponuntur charitati
quantum ad secundarium bonum, quod est minus, quam objectum fidei,
quod est ipse Deus, et ideo ista peccata sunt minora, quam infidelitas: sed
odium Dei, quod opponitur charitati, quantum ad principale objectum, non
est minus: tamen inter peccata, quae sunt in proximum, peccatum schismatis
videtur esse maximum3 quia est contra spirituale bonum multitudinis.

ARTICULUS ΙΙΙ.

UTRUM SCHISMATICI HABEANT ALIQUAM POTESTATEM.

ω
ω
w

(Part. 3. q.99. art. 9. et 4. Dist. 25. q. Ι. art. 2. ct Quodl. 12. art. 16).

AD TERTIUM sic proceditur. Videtur, quod schismatici habeant aliquam
potestatem: dicit enim August. in lib. 1. contra Donatistas (cap. 1.).· ‹< Sicut
redeuntes ad Ecclesiam, qui priusquam recederent, baptizati sunt, non re-
baptizantur: ita redeuntes, qui priusquam recederent, ordinati sunt, non uti-
que rursus ordinantur>›: sed Ordo est potestas quaedam3 ergo schismatici
habent aliquam potestatem, quia retinent Ordinem.

2. PRAETEREA. Aug. dicit in lib. Unico ssaptis. (scic lib. da Raptis. contr.
Donatis. cap. 5. et epist. 50.): « Potest sacramentum tradere separatus, sicut

