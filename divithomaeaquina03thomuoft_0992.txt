984 QUAESTIO CLII. ARTICULUS IV.

ARTICULUS iv. 735
UTRUM VIRGINITAS SIT EXCELLENTIOR MATRIMONIO.

(4. Dist. 30. q. 2. art. 3. ad 6. et Dist. 33. q. 3. art. 2. ad 5. et art. 3. ad r. et 3.)-

AD QUARTUM sic proceditur. Videtur, quod virginitas non sit excellentior
matrimonio: dicit enim August. in lib. de Bono Conj. (cap. 21.): «Non impar
meritum est continentiae in Joanne, qui nullas expertus est nuptias, et in
Abraham, qui filios generavit )) ; sed majoris virtutis majus est meritum; ergo
virginitas non est potior virtus, quam castitas conjugalis.

2. PRAETEREA. Ex virtute dependet laus virtuosi; si ergo virginitas prae-
ferretur continentiae conjugali, videtur esse consequens, quod quaelibet virgo
esset laudabilior qualibet conjugata, hoc autem est falsum3 ergo virginitas
non praefertur conjugio.

3. PRAETEREA. Bonum commune potius est bono privato, ut patet per
Philos. in 1. Ethicor. (cap. 2.): sed conjugium ordinatur ad bonum com-
mune, dicit enim August. in lib. de Bono Conj. (cap. 16.): (( Quod est cibus
ad salutem hominis, hoc est concubitus ad salutem humani generis »: vir-
ginitas autem ordinatur ad bonum speciale, ut scilicet vitent tribulationem
carnis, quarn sustinent conjugati, sicut patet per Apostol. 1. ad Cor. 7.; ergo
virginitas non est potior continentia conjugali.

SED CONTRA est, quod dicit August. in lib. de Virginit. (cap. 19.).· « Et
certa· ratione, et Sanctarum Scripturarum auctoritate nec peccatum esse
nuptias invenimus3 nec eas bono aut virginalis continentiae, vel etiam vi-
dualis aequamus n.

RESPONDEO dicendum, quod, sicut patet in lib. 1. Hieron. contra Jovin.,
hic error fuit Joviniani‚ qui posuit, virginitatem non esse matrimonio prae-
ferendam, qui quidem error praecipue destruitur et exemplo Christi, qui et
matrem virginem elegit, et ipse virginitatem servavit, et ex doctrina Apostoli,
qui, 1. ad Cor. 7., virginitatem consuluit, tamquam melius bonum: et etiam
ratione: tum quia bonum divinum est potius humano bono: tum quia bonum
animae praefertur bono corporis: tum etiam quia bonum contemplativae
vitae praefertur bono activae: virginitas autem ordinatur ad bonum animae
secundum vitam contemplativam, quod est cogitare ea quae sunt Dei: conju-
gium autem ordinatur ad bonum corporis, quod est corporalis multiplicatio
generis humani3 et pertinet ad vitam activam3 quia vir, et mulier in matri-
monio viventes necesse habent cogitare quae sunt mundi, ut patet per Apo-
stolum 1. ad Cor. 7. 3 unde indubitanter virginitas praeferenda est continentiae
conjugali.

An PRIMUM ergo dicendum, quod meritum non solum pensatur ex ge-
nere actus, sed magis ex animo operantis: habuit autem animum Abraham
sic di<positt1m ‚ ut paratus esset virginitatem servare, si esset tempori con-
gruum: ex quo meritum continentiae conjugalis in ipso aequatur merito con-
tinentiae virginalis in Joanne, respectu praemii substantialis, non autem re-
spectu praemii accidentali53 unde August. dicit in lib. de Bono Conj. (cap. 21.)‚
quod «Joannis coelibatus, et Abrahae connubium pro temporum distributione
Christo militaverunt3 sed continentiam Joannes et in opere, Abraham vero
in solo habitu habebat n.

 

 

 

