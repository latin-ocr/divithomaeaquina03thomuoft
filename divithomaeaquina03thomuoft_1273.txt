QUAESTIO CLXXXVIII. ARTICULUS VII. 1265

quem pateris propter necessaria: noli superflue pro superfluis laborare » :
secundum August. (msa. du Sarni. Dom. in mont. cap. 17.) sic: « Cum aliquid
boni operamur, non temporalia, quae significantur per crastinum, sed aeterna
cogitemus >›.

AD TERTltJM dicendum, quod verbum Hieron. habet locum, ubi sunt
superabundantes divitiae, quae habentur quasi propriae, vel per quarum abu-
sum etiarn singuli de communitate superbiunt, et lasciviunt: non autern habet
locum in divitiis moderatis, communiter conservatis ad solam sustentationem
vitae, qua singuli indigent: eadem enim est ratio, quod singuli utantur his
quae pertinent ad necessaria vitae, et quod communiter conserventur.

AD QUARTUM dicendum, quod Isaac possessiones renuebat accipere, quia
timebat ne per hoc ad superfluas divitias veniretur, per quarum abusum im-
pediretur religionis perfecti03 unde Gregor. ibid. subdit: α Sic metuebat pau-
pertatis suae securitatem perdere, sicut avari divites solent peritur'as divitias
custodire »: non autem legitur, quod renuerit recipere aliqua necessaria ad
vitae sustentationem communiter conservandam.

AD QUINTUM dicendum, quod Philos. in 1. Politic. (cap. 5. et 6.) dicit,
panem, et vinum, et alia hujusmodi esse divitias ·naturales; pecunias vero
divitias esse artificiales; et inde est, quod quidam philosophi nolebant uti
pecunia, sed aliis rebus, quasi secundum naturam vivente33 et ideo Hieron.
ibidem per sententiam Domini, qui similiter utrumque interdicit, ostendit
quod in idem redit habere pecuniam, et alias res vitae necessarias; et tamen
licet Dominus hujusmodi non portari in via ab his, qui ad praedicandum
mittebantur ordinaverit; non tamen ea in communi conservari prohibuit:
qualiter tamen illa verba Domini intelligenda sint, supra ostensum est (q. 185.
art. 6. ad 2. et 1-2. q. 108. art. 2. ad 3.).

ARTICULUS vm. 907

UTRUM PERFECTIOR SIT RELIGIO IN SOCIETATE bIVENTIUM,
QUAM AGENTIL’M SoLlTARIAM VITAM.

AD ocTAvUM sic proceditur. Videtur, quod perfectior sit religio in so—
cietate viventium, quam agentium solitariam vitam: dicitur enim Eccle. 4.:
Melius est duos esse simul, quam unum .· habant enim emolumentum societatis suam
igitur videtur perfectior esse religio in societate viventium.

2. PRAETEREA. Matth. 18. dicitur: Ubi fuerint cluo, vel tres congregati in no—
mine meo, ibi snm ego inmedio eorum: sed nihil potest esse melius quam Christi
societas; ergo videtur, quod vivere in congregatione sit melius, quam du-
cere solitariam vitam.

3. PRAETEREA. Inter alia religionis vota votum obedientiae excellentius
est, et humilitas est maxime Deo accepta: sed obedientia, et humilitas magis
observantur in conversatione, quam in solitudine3 dicit enim Hieron. ad Ru-
sticum monachum (epist. 4.) : « In solitudine cito subrepit superbia, dormit
quantum voluerit, facit quod voluerit »3 e contrario autem ipse docet eum,
qui in societate vivit, dicens: «Non facias quod vis, comedas quod juberis,
habeas quantum acceperis, subjiciaris cui non vis, servias fratribus, praepo-
situm monasterii timeas ut Deum, diligas ut parentem »3 ergo videtur, quod
religio in societate viventium sit perfectior ea, quae solitariam vitam agit.

