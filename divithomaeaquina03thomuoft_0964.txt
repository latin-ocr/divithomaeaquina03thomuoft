956 QUAESTIO CXLVII. ARTICULUS VI.

autem aliud jejunium Ecclesiae, quod dicitur jejunium jejunantis: et istud non
solvitur nisi per ea quae Ecclesia interdicere intendit instituendo jejunium:
non autem intendit Ecclesia interdicere abstinentiam potus 3 qui magis sumitur
ad alterationem corporis, et digestionem ciborum assumptorum, quam ad
nutritionem, licet aliquo modo nutriat3 ed ideo licet pluries Jejunantibus bi-
bere: si autem quis immoderate potu utatur, potest peccare, et meritum je-
junii perdere; sicut etiam si immoderate cibum in una comestione assumat.

AD TERTIUM dicendum, quod electuaria etiamsi aliquo modo nutriant, non
tamen principaliter assumuntur ad nutrimentum, sed ad digestionem ciborum3
unde non solvunt jejunium, sicut nec aliarum medicinarum assumptio; nisi
forte aliquis in fraudem electuaria in magna quantitate assumat per mo-
dum cibi.

ARTICULUS VII. 712

UTRUM HORA NONA CONVENIENTER TAXETUR
AD COMEDENDUM HIS QUI JEJUNANT.

(4. Dist. 15. q. 3. art. 3. q. 3).

AD SEPTIMUM sic proceditur. Videtur, quod hora nona non convenienter
taxetur ad comedendum his qui jejunant: status enim novi testamenti est
perfectior, quam status veteris testamenti: sed in veteri testamento jejunabant
usque ad vesperam: dicitur enirn Levit. 23.: Samnitum est, affligetis animas ve-
stras ; et postea sequitur: sl vespere usque ad vesperam celebrabitis sabbata vestra ;
ergo multo magis in novo testamento jejunium debet indici usque ad ve*
speram.

2. PRAETEREA. Jejunium ab Ecclesia institutum omnibus imponitur: sed
non omnes possunt determinate cognoscere horam nonam; ergo videtur, quod
taxatio horae nonae non debeat cadere sub statuto jejunii.

3. PRAETEREA. Jejuniurn est actus virtutis abstinentiae, ut supra dictum
est (art. 2. huj. q.) .· sed virtus moralis non eodem modo accipit medium quoad
omnes3 quia quod est multum uni, est parum alteri, ut dicitur in 2. Ethic.
(cap. 6.); ergo non debet jejunantibus taxari hora nona.

SED CONTRA est, quod Concilium Chalcedonense dicit (hab. in quodam
ConcII. capitulari incerti Auctoris, Ioci, et temp. can.39. tom. 9. Comi& vid. cap-5
Solent, da consecrat. Dist. 1.): « In Quadragesima nullatenus credendi sunt
Jejunare, qui ante manducaverint, quam vespertinum celebretur officium »;
quod quadragesimali tempore post nonam dicitur, ergo usque ad nonam est
jejunandum.

RESPONDEO dicendum, quod, sicut dictum est (art. 1. et 5. huj. q.), jeju-
nium ordinatur ad deletionem, et cohibitionem culpae3 unde oportet, quod
aliquid addat supra communem consuetudinem: ita tamen quod per hoc non
multum natura gravetur: est autem debita, et communis consuetudo come—
dendi hominibus circa horam sextam: tum quia jam videtur esse completa
digestio nocturno tempore naturali calore interius revocato propter frigus
noctis circumstans, et diffusio humoris per membra, cooperante ad hoc ca-
lore diei usque ad summum solis ascensum: tum etiam quia tunc praecipue
natura corporis humani indiget juvari contra exteriorem aeris calorem, ne
humores interius adurantur3 ct ideo ut jejunans aliquam afflictionem sentiat

 

 

 

