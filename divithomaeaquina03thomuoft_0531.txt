 

 

QUAESTIO LXXII. ARTICULUS 1. 523

quod contulit ei necessitatem patienti3 unde dicitur Eccli. 20.: Exigua dabit,
ct multa improperabit: quandoque tamen unum istorum pro alio ponitur.

ARTICULUS Π. 398
UTRUM CONTUMELIA, SIVE CONVITIUM SIT PECCATUM MORTALE.
(Insr. q. 158. art.5. adJ. et I. Cor. 15. lect. 7. et Gal. 3.).

AD SECUNDUM sic proceditur. Videtur, quod contumelia, vel convitium
non sit peccatum mortale: nullum enim peccatum mortale est actus alicujus
virtutis: sed convitiari est actus alicujus virtutis, scilicet eutrapeliae, ad quam
pertinet bene convitiari, secundum Philos. in 4. Ethic. (cap. 8.),· ergo convi-
tium, sive contumelia non est peccatum mortale.

2. PRAETEREA. Peccatum mortale non invenitur in viris perfectis; qui
tamen convitia, vel contumelias aliquando dicunt: sicut patet de Apostolo,
qui ad Gal. 3. dixit: O insensati Galaztae‚· et Dominus dicit, Lucae ult.: Ostzclti,
at tardi corde ad credendurm ergo convitium, sive contumelia non est pecca—
tum mortale.

3. PRAETEREA. Quamvis illud, quod est peccatum veniale ex genere,
possit fieri mortale3 non tamen peccatum, quod est ex genere mortale, po-
test esse veniale, ut supra habiturn est (1-2. q. 88. art. 4. et 6.); si ergo dicere
convitium, vel contumeliam esset peccatum mortale ex genere suo, seque-
retur, quod semper esset peccatum mortale: quod videtur esse falsum; ut
patet in eo, qui leviter ex surreptione, vel ex levi ira dicit aliquod verbum
contumeliosum, non ergo contumelia, vel convitium ex genere suo est pec-
catum mortale.

SED CONTRA. Nihil meretur poenam aeternam inferni, nisi peccatum rnor-
tale: sed convitium, vel contumelia meretur poenam inferni, secundum illud
Matth. 5.: Qui dixerit fratri suo: Fatue, reus crit gehennae igni5‚· ergo convi-
tium, vel contumelia est peccatum mortale.

RESPONDEO dicendum, quod, sicut supra dictum est (art. pum. ad 1.)‚
verba, inquantum sunt soni quidam, non sunt in nocumentum aliorum, sed
inquantum significant aliquid: quae quidem significatio ex interiori affectu
procedit: et ideo in peccatis verborum maxime considerandum videtur, ex
quo affectu aliquis verba proferat: cum ergo convitium, seu contumelia de
sui ratione importet quamdam dehonorationem, si intentio proferentis ad hoc
feratur, ut per verba quae profert, honorem alterius auferat, hoc proprie et
per se est dicere convitium, vel contumeliam: et hoc est peccatum mortale,
non minus quarn furtum, vel rapina: non enim homo minus amat suum ho-
norem, quam rem possessam: si vero aliquis verbum convitii, vel contume-
liae alteri dixerit, non tamen animo dehonorandi, sed forte propter correctio-
nem vel propter aliquid hujusmodi, non dicit convitium, vel contumeliam
formaliter et per se, sed per accidens et materialiter, inquantum scilicet dicit
id, quod potest esse convitium, vel contumelia3 unde hoc potest esse quan-
doque peccatum veniale, quandoque autem absque omni peccato: in quo
tamen necessaria est discretio, ut moderate homo talibus verbis utatur, quia
posset esse ita grave convitium, quod per incautelam prolatum auferret ho-
norem ejus, contra quem proferretur: et tunc posset horno peccare mortaliter

