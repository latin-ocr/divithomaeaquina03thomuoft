772 QUAESTIO CX. ARTICULUS 111.

est bonum, et laudabile »3 unde omne mendacium est peccatum3 sicut etiam
August. asserit in lib. contra Mend. (cap. 1.).

AD PRIMUM ergo dicendum, quod nec in Evangelio, nec in aliqua Scri-
ptura Canonica fas est opinari aliquod falsum asseri, nec quod scriptores
earum mendacium dixerint: quia periret fidei certitudo, quae auctoritati Sa-
crae Scripturae innititur: in hoc vero quod in Evangelio, etin aliis Scripturis
Sacris verba aliquorum diversimode recitantur, non est mendacium3 unde
August. dicit in lib. 2. de Consensu Evangelistaruni (cap. 12.).· «Nullo modo
hinc laborandum esse judicat, qui prudenter intelligit ipsas sententias esse
necessarias cognoscendae veritati, quibuslibet verbis fuerint explicatae »; et
in hoc apparet (ut ibidem subdit): « Non debere nos arbitrari mentiri quem·
quam, si pluribus reminiscentibus rem, quam audierunt vel viderunt, non eo-
dem modo, atque eisdem verbis eadem res fuerit indicata ».

AD SECUNDUM dicendum, quod obstetrices non sunt remuneratae pro
mendacio, sed pro timore Dei, et benevolentia, ex qua processit mendacium3
unde signanter dicitur Exod. 1.: Et quia timuerunt obstetrices Deum, aedificavit
illis domos: mendacium vero postea sequens non fuit meritorium.

AD TERTIUM dicendum, quod in Sacra Scriptura, ut August. dicit (lib. de
Mend. cap.5.), inducuntur aliquorum gesta, quasi exempla perfectae virtutis;
de quibus non est aestimandum eos fuisse mentitos: si quae tamen in eorum
dictis appareant, quae mendacia videantur, intelligendum est ea figuraliter,
et prophetice dicta esse3 unde August. dicit in lib. de Mendac. (loc. cit.):
« Credendum est, illos homines, qui propheticis temporibus digni auctoritate
fuisse commemorantur, onmia quae scripta sunt de illis, prophetice gessisse,
atque dixisse »z Abraham tamen, ut August. dicit in QQ. super Gen. (q. 26.
et lib. cont. Mandas. cup. 10. et lib. 22. cont. faust. cap. 33. et34.)‚ dicens: « Saram
esse suam sororem, veritatem voluit celari, et non mendacium dici: soror
enim dicitur, quia filia patris erat »3 unde et ipse Abraham dicit, Gen. 2o.:
Vara soror msa est, filia patris mei, et non matris meae filiam quia scilicet ex
parte patris ei attinebat: Jacob vero mystice dixit se esse Esau primogenitum
Isaac3 quia videlicet primogenita illius de jure ei debebantur: usus autem
est hoc modo loquendi per spiritum prophetiae ad designandum mysterium3
quia videlicet minor populus, scilicet gentilium, substituendus erat in locum
primogeniti, scilicet in locum Judaeorum: quidam vero commendantur in
Scriptura non propter perfectam virtutem, sed propter quamdam virtutis in-
dolem3 scilicet quia apparebat in eis aliquis laudabilis affectus, ex quo mo—
vebantur ad quaedam indebita facienda3 et hoc modo Judith laudatur, non
quia mentita est Holoferni, sed propter affectum, quem habuit ad salutern
populi, pro quo periculis se exposuit: quamvis etiam dici possit, quod verba
ejus veritatem habent secundum aliquem mysticum intellectum.

AD QUARTUM dicendum, quod mendacium non solum habet rationem
peccati ex damno quod infertur proximo, sed ex sua inordinatione, ut dictum
est (in corp. art.).· non licet autem aliqua illicita inordinatione uti ud impe-
diendum nocumenta, et defectus aliorum: sicut non licet furari ad hoc quod
homo eleemosynam faciat, nisi forte in casu necessitatis, in quo omnia sunt
communia3 et ideo non est licitum mendacium dicere, ad hoc quod aliquis
alium a quocumque periculo liberet: licet tamen veritatem occultare pru-
denter sub aliqua dissimulatione, ut August. dicit in lib. de Mend. (cap. 1.).

AD Qumruix dicendum, quod ille qui aliquid promittit, si habeat animum
faciendi quod promittit, non mentitur3 quia non loquitur contra id quod gerit t

 

