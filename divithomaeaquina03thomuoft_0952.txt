944 QUAESTIO CXLV. ARTICULUS 111.

oportet, quod repugnat ultimo fini hominis, quod est bonum secundum ra-
tionem: quamvis possit forte esse utile secundum quid respectu alicujus finis

particularis: non autem intendunt dicere, quod omne utile in se considera-
tum pertingat ad rationem honesti.

ARTICULUS IV. 703
UTRUM HONESTAS DEBEAT Pom PARS TEMPERANTIAE.

AD QUARTUM sic proceditur. Videtur, quod honestas non debeat poni pars
temperantiae: non enim est possibile, quod idem respectu ejusdem sit pars,
et toturn: sed temperantia est pars honestatis, ut Tullius dicit in 2. Rhetoric.
(lib. 2. da Inwnt.); ergo honestas non est pars temperantiae.

2. PRAETEREA. Esdrae 3. cap. 3. dicitur, quod vinum omnia praecordia facit
honesta: sed usus vini, praecipue superfluus, de quo ibi loqui videtur, magis
pertinet ad intemperantiam, quam ad temperantiam3 ergo honestas non est
pars temperantiae.

3. PRAETEREA. Honestum dicitur, quod est honore dignum: sed justi, et
-fortes maxime honorantur, ut dicit Philos. in 1. Rhet. (cap. 9.); ergo hone-
stas non pertinet ad temperantiam, sed magis ad justitiam, et fortitudinem,
unde et Eleazarus dixit, ut dicitur 2. Machab. 6.: Fortiter pro gravissimis, ac
sanctissimis legibus honesta mortu perfungar.

SED CONTRA cst, quod Macrobius (liln r. in Somn. scip. cap. 8.), honesta-
tem ponit partem temperantiae: Ambrosius etiam in 1. de Offic. (cap. 43),
temperantiae specialiter honestatem attribuit.

RESPONDEO dicendum, quod, sicut supra dictum est (art. 2. huj. q), ho-
nestas est quaedam spiritualis pulchritudo: pulchro autem opponitur turpe:
opposita autem maxime se invicem manifestant3 et ideo ad temperantiam spe-
cialiter hone'stas pertinere videtur, quae id quod est homini turpissimum, et
indecentissimum, repellit, scilicet brutales voluptate53 unde et in ipso nomine
temperantiae maxime intelligitur bonum rationis, cujus est moderari, et tem-
perare concupiscentias pravas, sic ergo honestas, prout speciali quadam ra-
tione temperantiae attribuitur, ponitur pars ejus, non quidem subjectiva, vel
sicut virtus adjuncta, sed pars integralis ipsius, sicut quaedam ejus conditio.

AD PRIMUM ergo dicendum, quod temperantia ponitur pars subjectiva ho-
nesti, prout sumitur in sua communitate: sic autem non ponitur temperan-
tiae pars.

AD SECUNDUM dicendum, quod vinum in ebriis facit praecordia honesta se-
cundum eorum reputationem3 quia videtur eis, quod sint magni, et honorandi.

AD TERTIUM dicendum, quod justitiae, et fortitudini debetur major honor,
quam temperantiae, propter majoris boni excellentiam: sed temperantiae de-
betur major honor propter cohibitionem vitiorum magis exprobrabilium, ut
ex dictis patet (in corp. art.),· et sic honestas magis attribuitur temperantiae
secundum regulam Apostoli, 1. ad Cor. 12., quod inhonesta nostra majorem
habent honestatem& scilicet removentem quod inhonestum est.

 

