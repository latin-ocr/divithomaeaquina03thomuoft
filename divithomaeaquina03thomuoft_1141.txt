QUAESTIO CLXXIV. ARTICULUS IV. 1133

ARTICULUS IV. 831

UTRUM MOYSES FUERIT EXCELLENTIOR OMNIBUS PROPHETIS.
(Vari. q. 12. art. 9. ad 2. et art. 4. et Isa. 6.).

ΑΙ) QUARTUM sic proceditur. Videtur, quod Moyses non fuerit excellentior
omnibus Prophetis: dicit enim Gloss. in principio Psal. quod α David dicitur
Propheta per excellentiam» 3 non ergo Moyses fuit excellentissimus omniurn.

2. PRAETEREA. Majora miracula facta sunt per Josue, qui fecit stare solem,
et lunam, ut habetur Josue 1o., et per Isaiam, qui fecit retrocedere solem, ut
habetur Isa. 38„ quarn per Moysem, qui divisit mare rubrum: similiter etiam
per Heliam, de quo dicitur Eccli. 48.: Quis poterit tibi similiterglorfflri, qui sustu-
listi mortuum ab inseris ? Non ergo Moyses fuit excellentissimus Prophetarum.

3. PRAETEREA. Matth. 11. dicitur, quod inter natos mulierum nou surrexit
major joanne Baptista; non ergo Moyses fuit excellentior omnibus Prophetis.

SED CONTRA est, quod dicitur Deut. ult.: Non surrexit Propheta ultra in
Israel, sicut Moyses.

RESPONDEO dicendum, quod licet quantum ad aliquid aliquis alius Pro-
phetarum fuerit major Moyse, simpliciter tamen Moyses fuit omnibus aliis
major: in prophetia enim, sicut ex dictis patet (art. praec. et art. Ι. q. 171),
consideratur et cognitio tam secundum visionem intellectualem, quam se-
cundum visionem imaginariam, et denuntiatio, et confirmatio per miracula3
Moyses ergo fuit aliis excellentior. Primo quidem quantum ad visionem in-
tellectualem: eo quod vidit ipsam Dei essentiam, sicut Paulus in raptu, sicut
August. dicit 12. super Gen. ad lit. (cap. 27.) ,· unde dicitur Num. 12. quod
palam, et non par aenigmata Deum vidit Sacmzdo quantum ad imaginariam
visionem, quam quasi ad nutum habebat, non solum audiens verba, sed etiam
videns loquentem etiam in specie Dei, non solum in dormiendo, sed etiam
in vigilando3 unde dicitur Exod. 33. quod loquebatur ei Dominus facie ad
faciem, sicut solet loqui homo acl amicum suum. Tertio quantum ad denuntiatio-
nem3 quia loquebatur toti populo fidelium ex persona Dei, quasi de novo
legem proponens: alii vero Prophetae loquebantur ad populum in persona
Dei, quasi inducentes ad observantiam legis Moysi, secundum illud Mala-
chiae 4.; Mementote legis Moysi servi mei. Quarto quantum ad operationem
miraculorum, quae fecit toti populo infidelium3 unde dicitur Deut. ult.: Non
surrexit ultra Propheta in Israel, sicut il‘onses, quem nosset Dominus facie ad
faciem in omnihus signis, atque portentis, quae misit per eum ut faceret iu terra
Aegypti Pharaoni, et omnibus sorvis ejus, universaeque terrae illius.

AD PRiMUM ergo dicendum quod prophetia David ex propinquo attingit
visionem Moysis quantum ad visionem intellectualem; quia uterque accepit
revelationem intelligibilis, et supernaturalis veritatis absque imaginaria vi-
sione: visio tamen Moysis fuit excellentior quantum ad cognitionem divini-
tatis: sed David plenius cognovit, et expressit mysteria incarnationis Christi.

AD SECUNDUM dicendum, quod illa signa illorum Prophetarum fuerunt
majora secundum substantiam facti: sed tamen miracula Moysis fuerunt
majora secundum modum faciendi, quia sunt facta toti populo.

AD TERTIUM dicendum, quod Joannes pertinet ad novum testamentum3
cujus ministri praeferuntur etiam ipsi Moysi, quasi magis revelate speculantes,
ut habetur 2. ad Cor. 3.*

