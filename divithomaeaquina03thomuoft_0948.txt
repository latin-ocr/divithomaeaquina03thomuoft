940 QUAESTIO CXLIV. ARTICULUS IV.

AD TERTIUM dicendum, quod infamationes, et opprobria virtuosus, ut
dictum est (art. 2. huj. q. acl L), contemnit, quasi ea quibus ipse non est di-'
gnus3 et ideo etiam nec de his multum verecundatur: est tamen aliquis motus
verecundiae proveniens rationem, sicut et caeterarum passionum. ’

AD QUARTUM dicendum, quod verecundia non est pars temperantiae, quasi
intrans essentiam ejus, sed quasi dispositive se habens ad ipsam: unde Ambros.
dicit in lib. Ι. de Offic. (cap. 43), quod verecundia jacit prima temperantiae
fundamenta, inquantum scilicet incutit horrorem turpitudinis.

QUAESTIO CXLV.

DE HONESTATE, IN QUATUOR ARTICULOS DIVISA.

Deinde considerandum est de honestate.

Et circa hoc quaeruntur quatuor.

Primo. Quomodo honestum se habeat ad virtutem.
Secundo. Quomodo se habeat ad decorum.

Tertio. Quomodo se habeat ad utile, et delectabile.
Quarto. Utrum honestas sit pars temperantiae.

ARTICULUS Ι. 700

UTRUM HONESTUM SIT IDEM VIRTUTI.
(Infr. art. 2. corp. ct ad 3. et maj. corp).

AD PRIMUM sic proceditur. Videtur, quod honestum non sit idem virtuti:
dicit enim Tullius in sua Rhetor. (lib. 2. da Inveni), honestum esse, quod
propter se appetitur: virtus autem non appetitur propter seipsam, sed propter
felicitatem: dicit enim Philos. in 1. Ethic. (cap. 9.), quod felicitas est prae-
mium virtutis, et finis; ergo honestum non est idem virtuti.

2. PRAETEREA. Secundum Isidor. (lib. 10. Etymol. ad lit. H): Honestas di-
citur, qztasi honoris slatus: sed multis aliis debetur honor, quam virtuti: nam
virtuti proprie: (labatur lans, ut dicitur in 1. Ethic. (cap. 12.); ergo honestas
non est idern virtuti.

3. PRAETEREA. Principale virtutis consistit in interiori electione, ut Philos.
dicit in 8. Ethicor. (cap. 13.).· honestas autem magis videtur ad exteriorem
conversationem pertinere, secundum illud 1. ad Cor. 14.: Omnia honeste, et
secundum ordinem fiant in vobim ergo honestas non est idem virtuti.

,4. PRAETEREA. Honestas videtur consistere in exterioribus divitiis, secun-
dum illud Eccli. 11.: Bona, ει Μαῖα, vita, ut mors, paupertas, et honestas, α Deo
sunt: sed in exterioribus divitiis non consistit virtus3 ergo honestas non est
idem virtuti.

SED CONTRA est, quod Tullius dicit in 1. de Offic. (in tit. cle Quattuor Vir-
tutibus), ct in 2. Rhetor. (loc. cit. in arg. 1.)‚ dividens honestum in quatuor

 

