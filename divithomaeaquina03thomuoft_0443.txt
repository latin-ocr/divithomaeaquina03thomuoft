QUAESTIO LVIII. ARTICULUS XI. 435

3. PRAETEREA. Ad justitiam pertinet non solum res dispensare debito modo,
secl etiam injuriosas actiones cohibere3 puta homicidia, adulteria, et alia
hujusmodi: sed reddere quod suum est, videtur solum ad dispensationem re-
rum pertinere3 ergo non sufficienter per hoc notificatur actus justitiae, quod
dicitur actus ejus esse, reddare unicuique quod suum. est.

SED CONTRA est, quod Ambros. dicit in 1. de Offic. (cap. 24.) : susti-'tia est,
quae unicuique quod suum est, tribum· alienum non vindicat; utilitatampropriczm
negligit, ut communem aequitatem custodiat.

RESPONDEO dicendum, quod, sicut dictum est (art. 6. et ro. huj. q.)‚ ma-
teria justitiae est operatio exterior; secundum quod ipsa, vel res, qua per
eam utimur, proportionatur alteri personae, ad quam per justitiam ordina-
mur: hoc autem dicitur esse suum unicuique personae, quod ei secundum
proportionis aequalitatem debetur 3 et ideo proprius actus justitiae nihil aliud
est, quam reddere unicuique quod suum est.

AD PRIMUM ergo dicendum, quod justitiae, cum sit virtus cardinalis, quae-
dam aliae virtutes secundariae adjunguntur; sicut misericordia, liberalitas, et
aliae hujusmodi virtutes, ut infra patebit (q. 80.); et ideo subvenire miseris
(quod pertinet ad misericordiam, sive pietatem), et liberaliter benefacere
(quod pertinet ad liberalitatem) per quamdam reductionem attribuitur justi-
tiae, sicut principali virtuti.

Et per hoc patet responsio AD SECUNDUM.

AD TERTIUM dicendum, quod, sicut Phil. dicit in 5.Ethic. (cap. 4.)‚ omne
superfluum in his quae ad justitiam pertinent, lucrum extenso nomine voca-
tur; sicut et omne quod minus est, vocatur damnum: et hoc ideo, quia justi-
tia prius est exercita, et communius exercetur in voluntariis commutationibus
rerum, puta emptione, et venditione, in quibus proprie haec nomina dicun-
tur; et exinde derivantur haec nomina ad omnia, circa quae potest esse ju-
stitia, et eadem ratio est de 1100 quod est reddere unicuique quod suurn est.

ARTICULUS XII. 329
UTRUM JUSTITIA PRAEEMINEAT INTER OMNES vtRTUTEs MORALES.

(Infr. q. 123. art. 12. et q. 141. art. S.
et 1-2. q. 66. art. 4. et 3. Dist. 35. q. 1. art. 3.).

AD DUODECIMUM sic proceditur. Videtur, quod justitia non praeemineat
inter omnes virtutes morales: ad justitiam enim pertinet reddere alteri quod
suum est: ad liberalitatem autern pertinet de proprio dare, quod virtuosius
est, ergo liberalitas est major virtus, quam justitia.

2. PRAETEREA. Nihil ornatur nisi per aliquid dignius se: sed magnanimi-
tas est ornamentum et justitiae, et omnium virtutum, ut dicitur in 4. Ethic.
(cap. 3.) ‚· ergo magnanimitas est nobilior, quam justitia.

3. PRAETEREA. Virtus est circa difficile, et bonum, ut dicitur in 2. Ethic.
(cap. 3.).· sed fortitudo est circa magis difficilia, quam justitia, idest circa pe-
ricula mortis, ut dicitur in 3. Ethic. (cap. 6.),· ergo fortitudo est nobilior
justitia.

SED CONTRA est, quod Tullius dicit in 1. Offic. (tit. cleszcstitia): «In ju-
stitia virtutis splendor est maximus, ex qua boni viri nominantur »s¹

