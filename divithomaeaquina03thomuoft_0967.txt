QUAESTIO CXLVIII. ARTICULUS Ι. 959

ARTICULUS Ι. 714
UTRUM GULA SIT PECCATUM.
(Mal. q. 14. art. I. 2. et 3.).

AD PRIMUM sic proceditur. Videtur, quod gula non sit peccatum: dicit
enim Dominus, Matth. 15.: Quod intrat in ος, non coinquinat hominem: sed
gula est circa cibos, qui intrant in hominem3 cum ergo omne peccatum
coinquinet hominem, videtur quod gula non sit peccatum.

2. PRAETEREA. Nullus peccat in eo, quod vitare non potest, ut August.
dicit (lib. du Natus. cl Grat. cap. 67.).· sed gula consistit in immoderantia
cibi, quam non potest homo vitare: dicit enim Gregor. 30. Moral. (cap. 14.)-
« Quia per esum voluptas necessitati miscetur, quid necessitas petat, et quid
voluptas suppetat, ignoratur »z et August. dicit in 10. Confess. (cap. 31.):
« Quis est, Domine, qui aliquantulum extra metas necessitatis cibum non
sumit? »ς ergo gula non est peccatum.

3. PRAETEREA. In quolibet genere peccati primus motus est peccatum:
sed primus motus sumendi cibum non est peccatum3 alioquin fames, et sitis
essent peccata3 ergo gula non est peccatum.

SED CONTRA est, quod Gregor. 30. Moral. (cap. 13.) dicit, quod « ad
conflictum spiritualis agonis non assurgitur, nisi prius intra nosmetipsos hostis
positus, gulae videlicet appetitus, edomatur »z sed interior hostis hominis
est peccatum3 ergo gula est peccatum.

RESPONDEO dicendum, quod gula non nominat quemlibet appetitum
edendi, et bibendi, sed inordinatum: dicitur autem appetitus inordinatus ex
eo, quod recedit ab ordine rationis, in quo bonum virtutis moralis consistit:
ex hoc autem dicitur aliquid esse peccatum, quod virtuti contrariatur3 unde
manifestum est, quod gula est peccatum.

AD PRIMUM ergo dicendum, quod id quod intrat in hominem per mo-
dum cibi, secundum suam substantiam, et naturam, non coinquinat hominem
spiritualiter: sed Judaei, contra quos Dominus loquitur, et Manichaei opi-
nabantur, quod aliqui cibi immundos facerent, non propter figuram, sed
propter propriam naturam: inordinata autern ciborum concupiscentia spiri-
tualiter hominem coinquinat.

AD SECUNDUM dicendum, quod, sicut dictum est (in corp. art), vitium
gulae non consistit in substantia cibi, sed in concupiscentia non regulata ra-
tione: et ideo si aliquis excedat in quantitate cibi, non propter concupiscen-
tiam cibi, sed aestimans id sibi necessarium esse,non pertinet hoc ad gulam,
quod aliquis propter concupiscentiam cibi delectabilis scienter excedat
mensuram in edendo.

AD TERTIUM dicendum, quod duplex est appetitus: unus quidem naturalis,
qui pertinet ad vires animae vegetabilis, in quibus non potest esse virtus, et
vitium, eo quod non possunt subjici rationi3 unde et vis appetitiva dividitur
contra retentivam, digestivum, et expulsivam, et ad talem appetitum pertinent
esuries, et sitis: est autem et alius appetitus sensitivus, in cujus concupiscen-
tia vitium gulae consistit; unde primus motus gulae importat inordinationem
in appetitu sensitivo, quae non est sine peccato.

