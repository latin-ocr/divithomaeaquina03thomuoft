1152 QUAESTIO CLXXVII. ARTICULUS ΙΙ.

ARTICULUS 11. 34,

)

UTRUM GRATIA SERMONIS, ET SAPIENTIAE, ET SCIENTIAE
PERTINEAT ETIAM AD MULIERES.

AD SECUNDUM sic proceditur. Videtur, quod gratia sermonis, sapientiae,
et scientiae pertineat etiam ad mulieres: ad hujusmodi enim gratiam pertinet
doctrina, sicut dictum est (art. praec.): sed docere competit mulieri: dicitur
enim prov, 4.: Unigenitnssni soram matre mea, et docebat ma· ergo haec gratia
competit mulieribus.

2. PRAETEREA. Major est gratia prophetiae, quam gratia sermonis, sicut
major est contemplatio veritatis, quam ejus enuntiatio: sed prophetia conce-
ditur mulieribus: sicut legitur Judic. 4. de Debora3 et 4. Reg. 22. de Olda
prophetissa uxore Sellum3 et Act. 21. de quatuor filiabus Philippi: Apostolus
etiam dicit 1. ad Cor. 11.: Omnis mulier orans, antprophetans, etc.; ergo vi-
detur, quod multo magis gratia sermonis competat mulieri.

3. PRAETEREA. 1. Petri 4. dicitur: Unusquisque sicut accepit gratiam, in al—
terntrnm illam administrantes: sed quaedam mulieres accipiunt gratiam sapien-
tiae, et scientiae, quam non possunt aliis administrare, nisi per gratiam ser-
monis3 ergo gratia sermonis competit mulieribus.

SED CONTRA est, quod Apost. dicit 1. ad Cor. 14: illnlisres in Ecclesiis
taceant; et 1. ad Tim: Docere mulieri non permitto: hoc autem praecipue per-
tinet ad gratiam sermonis; ergo gratia sermonis non competit mulieribus.

RESPONDEO dicendum, quod sermone potest aliquis uti dupliciter: uno modo
privatim ad unum, vel paucos, familiariter colloquendo3 et quantum ad hoc
gratia sermonis potest competere mulieribus: alio modo publice alloquendo
totam Ecclesiam3 et hoc mulieri non conceditur; primo quidem, et princi—
paliter propter conditionem foeminei sexus, qui debet esse subditus viro, ut
patet Gen. 3.: docere autem, et persuadere publice in Ecclesia non pertinet
ad subditos, sed ad praelatos: magis tamen viri subditi ex commissione pos-
sunt exequi3 quia non habent hujusmodi subjectionem ex naturali sexu, sicut
mulieres, sed ex aliquo accidentaliter superveniente; secundo, ne animi homi-
num alliciantur ad libidinem, dicitur enirn Eccli. 9.: Colloqninm illins quasi
ignis exardescit ; tat-tio, quia communiter mulieres non sunt in sapientia per-
fectae, ut eis possit convenienter publica doctrina committi.

AD PRIMUM ergo dicendum, quod illa auctoritas loquitur de doctrina pri-
vata, qua mater filium erudit.

AD SECUNDUM dicendum, quod gratia prophetiae attenditur secundum
mentem illuminatam a Deo: ex qua parte non est in hominibus sexuum dif-
ferentia, sccundum illud ad Coloss. 3.: Indutzntas novum hominmn, qui rmo-
vatnr secundnm imaginem ejus, qni creavit enm, ubi non est masculus, neque foe·
mina: sed gratia sermonis pertinet ad instructionem hominum, inter quos
differentia sexuum invenitur: unde non est similis ratio de utroque.

AD TERTIUM dicendum, quod gratiam divinitus acceptam diversimode
aliqui administrant, secundum diversitatem conditionis ipsorum; unde mu-
lieres, si gratiam sapientiae, aut scientiae habeant, possunt eam administrare
secundum privatam doctrinam, non autem secundum publicam.

 

