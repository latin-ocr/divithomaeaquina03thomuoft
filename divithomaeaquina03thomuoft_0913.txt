QUAESTIO CXXXVII. ARTICULUS Ι. 905

perfectam virtutem modificantem has passiones3 et ideo si accipiatur hoc
modo perseverantia, non est virtus perfecta, sed est quoddam imperfectum
in genere virtutis: si autem accipiamus perseverantiam, secundum quod ali-
quis in quocumque bono difficili diu persistit, hoc potest convenire etiam
habenti perfectam virtutem: cui etiamsi persistere sit minus difficile, persi-
stit tamen in bono magis perfecto; unde talis perseverantia potest esse virtus;
quia perfectio virtutis magis attenditur secundum rationem boni, quam se-
cundum rationem difficilis.

AD SECUNDUM dicendum, quod eodem nomine quandoque nominatur et
virtus, et actus virtutis; sicut August. dicit super Joan. (tract. 79.) «fides
est credere, quod non vides » : potest tamen contingere, quod aliquis habeat
habitum virtutis, qui tamen non exercet actum: sicut aliquis pauper habet
habitum magnificentiae, cum tamen actum non exerceat: quandoque vero
aliquis habens habitum incipit quidem exercere actum, sed non perficit: puta
si aedificator incipiat aedificare, et non compleat domum3 sic ergo dicendum
est, quod nomen perseverentiae quandoque sumitur pro habitu, quo quis eligit
perseverare, quandoque autem pro actu, quo quis perseverat: et quandoque
quidem habens habitum perseverantiae eligit quidem perseverare, et incipit
exequi aliquamdiu persistendo, non tamen complet actum, quia non persistit
usque ad finem; est autem duplex finis: unus quidem, qui est finis operis; alius
autem, qui est finis humanae vitae; per se autem ad perseverantiam pertinet;
ut aliquis perseveret usque ad terminum virtuosi operis, sicut quod miles per-
severet usque ad finem certaminis, et magnificus usque ad consummationem
operis. Sunt autem quaedam virtutes, quarum actus per totam vitam debent
durare, sicut fidei, spei, et charitatis, quia respiciunt ultimum finem totius
vitae humanae3 et ideo respectu harum virtutum, quae sunt principales, non
consummatur actus perseverantiae usque ad finem vitae3 et secundum hoc Au-
gustinus accipit perseverantiam pro actu perseverantiae consummato.

AD TERTwM dicendum, quod immobiliter persistere virtuti potest conve-
nire dupliciter.- uno ‘modo ex propria intentione finis3 et sic diu persistere usque
ad finem in bono, pertinet ad specialem virtutem, quae dicitur perseverantia,
quae hoc intendit sicut specialem finem: alio modo ex comparatione habitus
ad subjectum; et sic immobiliter persistere consequitur quamlibet virtutem,
inquantum est qualitas difficile mobilis.

ARTICULUS II. 674
UTRUM PERSEVERANTIA SIT PARS FORTITUDINIS·
(Supr. q. 128. et 3. Dist. 33. q. 3. art. 3. q. Ι. 2. et 4. corp).

AD SECUNDUM sic proceditur. Videtur, quod perseverantia non sit pars
fortitudinis; quia, ut Philos. dicit in 7. Ethic. (cap. 7.), perseverantia est circa
tristitias tactus: sed hujusmodi pertinent ad temperantiam3 ergo perseve-
rantia magis est pars temperantiae, quam fortitudinis.

2. PRAETEREA. Omnis pars virtutis moralis est circa aliquas passiones,
quas virtus moralis moderatur: sed perseverantia non importat moderantiam
passionum: quia quanto vehementiores fuerint passiones, tanto aliquis se-
cundum rationem perseverans laudabilior videtur3 ergo videtur, quod perse-
verantia non sit pars alicujus virtutis moralis, sed magis prudentiae, quae
perficit rationem.

