ι
1

QUAESTIO LXXXVIII. ARTICULUS XI. 637

AD QUARTUM dicendum, quod religiosus, qui fit episcopus, sicut non ab·
solvitur a voto continentiae, ita nec a voto paupertatis3 quia nihil debet habere
tamquam proprium, sed sicut dispensator communium bonorum Ecclesiae:
similiter etiam non absolvitur a voto obedieutiae, sed per accidens obedire non
tenetur, si superiorem non habeat: sicut nec abbas monasterii3 qui tamen
non est ab obedientiae voto absolutus. Auctoritas vero Ecclesiastici, quae in
contrarium objicitur, intelligenda est quantum ad hoc, quod nec foecunditas
carnis, nec aliquod corporale bonum est comparandum bono continentiae,
quae inter bona animae computatur, ut Aug. dicit in lib. de Sanct. Virg.
(cap. 7. ct S. et lib. de Bono Conjug. cap. 21.); unde signanter dicitur animae
continentis, non: carnis continuum.

ARTICULUS XII. 481

UTRUM AD COMMUTATIONEM, VEL DISPENSATIONEM VOTI
REQUIRATUR PRAELATI AUCTORITAS.

(Supr. art. Ι. ad3. et 4. Dii-t. 38. q. Ι, art. I. et art. 4. et q. 4. per tot).

AD DUODECIMUM sic proceditur. Videtur, quod ad commutationem, vel
dispensationem voti non requiratur praelati auctoritas: aliquis enim potest
intrare religionem absque auctoritate alicujus superioris praelati38ed per in-
troitum religionis absolvitur homo a votis in saeculo factis, etiarn a voto
terrae sanctae3 ergo voti commutatio, vel dispensatio potest esse absque au-
ctoritate superioris praelati.

2. PRAETEREA. Dispensatio voti in hoc consistere videtur, quod determi-
natur in quo casu votum non sit observandum: sed si praelatus male deter-
minet, non videtur esse vovens absolutus a voto; quia nullus praelatus potest
dispensare contra praeceptum divinum de implendo voto, ut dictum est
(art. 10. huj. q. ad 2. et art. praec.): similiter etiarn si aliquis propria auctori-
tate recte determinet, in quo casu votum non sit implendum, non videtur
voto teneri3 quia votum non obligat in casu, in quo habet pejorem eventum,
ut dictum est (art. 2. huj. q.); ergo dispensatio voti non requirit auctorita-
tem alicujus praelati.

3. PRAETEREA. Si dispensare in voto pertinet ad potestatem praelatorum,
pari ratione pertinet ad omnes: sed non pertinet ad omnes dispensare quo-
libet voto; ergo non pertinet ad potestatem praelatorum, dispensatio voti.

SED CONTRA. Sicut lex obligat ad aliquid faciendum, ita et votum: sed
ad dispensandum in praecepto legis requiritur superioris auctoritas, ut supra
dictum est (1-2. q. 97. art. 4.),· ergo pari ratione etiam in dispensatione voti.

Ri—:sPONDEo dicendum, quod, sicut supra dictum est (art. r. et 2. huj. q),
votum est promissio Deo facta de aliquo, quod sit Deo acceptum: quid sit
autem in aliqua promissione acceptum ei, cui promittitur, ex ejus pendet
arbitrio: praelatus autem in Ecclesia gerit vicem Dei, et ideo in commuta-
tione, vel dispensatione votorum requiritur praelati auctoritas, qui in persona
Dei determinat, quid sit Deo acceptum, secundum illud 2. Cor. 2.: Nam et
ego quod donavi, si quid donavi, propter vos in persona Christi: et signanter dicit,
propter vos, quia omnis dispensatio petita a praelato debet fieri ad honorem
Christi, in cujus persona dispensat, vel ad utilitatem Ecclesiae, quae est ejus
corpus.

