QUAESTIO XXVI. ARTICULUS V11. 223

citia honesta, ordinetur sicut ad finem ad bonum, super quod fundatur cha-
ritas, consequens est, ut charitas imperet actui cujuslibet alterius amicitiae:
sicut ars, quae est circa finem, imperat arti, quae est circa ea quae sunt ad
finem: et sic hoc ipsum quod est diligere aliquem, quia consanguineus, vel
conjunctus est, vel quia concivis, vel propter quodcumque hujusmodi aliud
licitum ordinabile in finem charitatis, potest a charitate imperari: et ita ex
charitate tam eliciente, quam imperante pluribus modis diligimus magis nobis
conjunctos.

AD PRIMUM ergo dicendum, quod in propinquis nostris non praecipimur
odire, quod propinqui nostri sunt: sed hoc solum, quod impediunt nos a Deo:
et in hoc non sunt propinqui, sed inimici, secundum illud Micheae 7.: Ini-
mici hominis domestici esus.

AD SECUNDUM dicendum, quod charitas facit hominem conformari Deo
secundum proportionem3 ut scilicet ita se habeat homo ad id quod suum est,
sicut Deus ad id quod suum est: quaedam enim possumus ex charitate velle,
quia sunt nobis convenientia, quae tamen Deus non vult, quia non convenit
ei ut ea velit; sicut supra habitum est (1-2. q. 19. art. 10.) cum de bonitate
voluntatis ageretur.

AD TERTIUM dicendum, qnod charitas non solum elicit actum dilectionis
secundum rationem objecti, sed etiam secundum rationem diligentis‚ut dictum
est (in corp. art.): ex quo contingit, quod magis conjunctus magis amatur.

ARTICULUS VIII. 155

UTRUM SIT MAGIS DILIGENDUS ILLE,
QUI NOBIS EST MAGIS CONJUNCTUS SECUNDUM CARNALEM ORIGINEM,

(Infr. q. 32. art. 9. et 3. Dist. 28. art. 6. et Virt. q. 2. art. 9. ad 13. et 14).

ΑΒ OCTAVUM sic proceditur. Videtur, quod non sit magis diligendus ille,
qui est magis nobis conjunctus secundum carnalem originem: dicitur enim
Proverb. 18.: Vir amicabilis ad societatem tnagis erit amicus, quam frater: et
Valerius Maximus dicit (lib. 4. cap. 7. in princ), quod amicitiae vinculum
praevalidum est, neque ulla ex parte sanguinis viribus inferius: hoc etiam
certius, et exploratius, quod illud nascendi sors fortuitum opus dedit; hoc
uniuscuisque solido judicio incoacta voluntas contrahit; ergo illi, qui sunt
conjuncti sanguine, non sunt magis diligendi, quam alii.

2. PRAETEREA. Ambros. in 1. de Offic. (cap. 7‚): «Non minus vos diligo,
quos in Evangelio genui, quam si in conjugio suscepissem: non enim vehe-
mentior est natura ad diligendum, quam gratia: plus certe diligere debemus,
quos perpetuo nobiscum putamus futuros, quam quos tanturn in hoc saeculo »3
non ergo consanguinei sunt magis diligendi his, quisunt aliter nobis conjuncti.

3. PRAETEREA. Probatio dilectionis est exhibitio operis, ut Greg. dicit in Homil.
(30.'in Evang.): sed quibusdam magis debemus impendere dilectionis opera,
quam etiam consanguineis: sicut magis est obediendum in exercitu duci,
quam patri ; ergo illi, qui sunt sanguine conjuncti, non sunt maxime diligendi.

SED CONTRA est, quod specialiter in praeceptis Decalogi mandatur de
honoratione parentum, ut patet Exod. 20.; ergo illi, qui sunt nobis conjuncti
secundum carnis originem, sunt a nobis specialius diligendi.

