494 QUAEsrto var. ARTICUL-US vm.

tarem disciplinam, ut regi serventur omnia >›, scilicet ad distribuendum3 ergo
rapina in aliquo casu est licita.

2. PRAETEREA. Licitum est auferre ab aliquo id, quod non est ejus: sed
res, quas infideles habent, non sunt eorum: dicit enim August. in epistola ad
Vinc. Donat. (93. ol. 48.) .· (( Res falso appellatis vestras, quas nec juste pos-
sidetis, et secundum leges terrenorum regum amittere jussi estis >›; ergo vi-
detur, quod ab infidelibus aliquis licite rapere possit.

3. PRAETEREA. Terrarum principes multa a suis subditis violenter extor-
quent3 quod videtur ad rationem rapinae pertinere: grave autem videtur di-
cere, quod in hoc peccent3 quia sic fere omnes principes damnarentur; ergo
rapina in aliquo casu est licita.

SED CONTRA est, quod de quolibet licite accepto potest fieri Deo sacri-
ficium, vel oblatio: non autem potest fieri de rapina, secundum illud Isa. 61.:
Ego Dominus diligens judicium, et 0ιῖῐο habens rapinam in holocazcstzcm; ergo per
rapinam aliquid accipere non est licitum.

RESPONDEO dicendum, quod rapina quamdam violentiam, et coactionem
importat, per quam contra justitiam alicui aufertur quod suum est: in socie-
tate autem hominum nullus habet coactionem nisi per publicam potestatem:
et ideo quicumque per violentiam aliquid alteri aufert, si sit privata persona,
non utens publica potestate, illicite agit, et rapinam committit; sicut patet in
latronibus: principibus vero potestas publica committitur ad hoc, quod sint
justitiae custodes; et ideo non licet eis violentia, et coactione uti, nisi se-
cundum justitiae tenorem: et hoc vel contra hostes, pugnando, vel contra
cives, malefactores puniendo: et quod per talem violentiam aufertur, non
habet rationem rapinae, cum non sit contra justitiam: si vero contra justi-
tiam aliqui per publicam potestatem violenter abstulerint res aliorum, illicite
agunt, et rapinam committunt, et ad restitutionem tenentur.

AD PRIMUM ergo dicendum, quod circa praedam distinguendum est: quia
si illi qui depraedantur hostes, habent bellum justum, ea quae per violentiam
in bello acquirunt, eorum efficiuntur: et hoc non habet rationem rapinae:
unde nec ad restitutionem tenentur: quamvis possint in acceptione praedae
justum bellum habentes peccare per cupiditatem ex prava intentione3 si sci·
licet non propter justitiam, sed propter praedam principaliter pugnent: dicit
enim August. in lib. de verb. Doni. (sarm. 19. et hab. cap.: Militare, 23. q. L),
quodpropter praedam militare peccatmn est: si vero illi, qui praedam accipiunt,
habent bellum injustum, rapinam committunt, et ad restitutionem tenentur.

AD SECUNDUM dicendum, quod intantum aliqui infideles res suas injuste
possident, inquantum eas secundum leges terrenorum principum amittere jussi
sunt; et ideo ab eis possunt per violentiam subtrahi, non privata auctoritate,
sed publica.

AD TERTmM dicendun‘i, quod si principes a subditis exigant, quod eis se-
cundum justitiam debetur, propter bonum commune conservandum, etiamsi
violentia adhibeatur, non est rapina: si vero aliquid principes indebite extor-
queant per violentiam, rapina est, sicut et latrocinium, unde dicit Augustinus
in 4. de Civ. Dei (cap, 4.): « Remota justitia, quid sunt regna, nisi magna
latrocinia? quia et latrocinia quid sunt nisi parva regna? »3 et Ezech. 22. di-
citur: Principes ejus ίιι madio ujus, quasi lupi rapientes praedam: unde ad re-
stitutionem tenentur, sicut et latrones: et tanto gravius peccant, quam la-
trones, quanto periculosius, et communius contra publicam justitiam agunt,
cujus custodes sunt positi.

 

 

 

 

 

