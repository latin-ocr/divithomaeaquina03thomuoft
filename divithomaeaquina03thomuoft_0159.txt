QUAESTIO XIX. ARTICULUS V. 153

ARTICULUS V. 98

UTRUM TIMOR SERVILIS SIT IDEM IN SUBSTANTIA
CUM TIMORE FILIALI.

(3. Dist. 34. q. 2. art. 3. et Rom. S. Iact.3.).

AD QUINTUM sic proceditur. Videtur, quod timor servilis 511 idem in
substantia cum timore filiali: ita enim videtur se habere timor filialis ad ser—
vilem, sicut fides formata ad informem; quorum unum est cum peccato mor-
tali, aliud vero non: sed eadem secundum substantiam est fides formata, et
informis; ergo et idem est secundum substantiam timor servilis, et filialis.

2. PRAETEREA. Habitus diversificantur secundum objecta: sed idem est
obJectum timoris servilis, et filialis3 quia utroque timore timetur Deus; ergo
et idem est secundum substantiam timor servilis, et timor filialis.

3. PRAETEREA. Sicut homo sperat frui Deo, et etiam ab eo beneficia obti-
nere3 ita etiam timet separari a Deo, et poenas ab eo pati: sed eadem est
spes, qua speramus frui Deo, et qua speramus alia beneficia obtinere ab eo,
ut dictum est (q. 17. art. 2. ad 2.); ergo etiam idem est timor filialis, quo 11-
memus separationem a Deo, et timor servilis, quo timemus ab eo puniri.

SED CONTRA est, quod August. super 1. Canon.Joan. (tract. 9. circa med.)
dicit, duos esse timores, alium servilem, et alium filialem, vel castum.

RESPONDEO dicendum, quod proprium objectum timoris est malum: et
quia actus, et habitus distinguuntur secundum objecta, ut ex supra dictis patet
(ι’-2. q. 54. art. 2.), 11000550 051, quod secundum diversitatem malorum etiam
timores specie differant. Differunt autem specie malum poenae, quod refugit
timor servilis, et malum culpae, quod refugit timor filialis, ut ex supra dictis
patet (art. 2. huj. q.); unde manifestum est, quod timor servilis, et filialis non
sunt idem secundum substantiam, sed differunt specie.

AD PRIMUM ergo dicendum, quod fides formata, et informis non differunt
secundum objectum, utraque enim fides et credit 1300, 01 credit Deum: sed
differunt solum per aliquod extrinsecum, scilicet secundum praesentiam, et
absentiam charitatis, et ideo non differunt secundum substantiam: sed timor
servilis, et filialis differunt secundum objecta3 et ideo non est similis ratio.

AD SECUNDUM dicendum, quod timor servilis, et timor filialis non habent
eamdem habitudinem ad Deum: narn timor servilis respicit Deum, sicut
principium inflictivum poenarum: timor autem filialis respicit Deum, non
sicut principium activum culpae3 sed potius sicut terminum, a quo refugit
separari per culpam; et ideo ex hoc obJectQ quod est Deus, non consequitur
identitatem [al. identitas] speciei: quia etiarn motus naturales secundum habi-
tudinem [al. habitudinem diversam] ad aliquem terminum specie diversifican-
tur: non enim idem est motus specie, qui est ab albedine, et qui est ad al-
bedinem.

' AD TERTIUM dicendum, quod spes respicit Deum sicut principium, tam
respectu fruitionis divinae, quam respectu cujuscumque alterius benefici: non
autem est sic de timore; et ideo non est similis ratio.

