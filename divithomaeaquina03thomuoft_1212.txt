1204 QUAESTIO CLXXXV. ARTICULUS Ι.

QUAESTIO CLXXXV.

DE 115 QUAE PERTINENT AD STATUM EPISCOPORUM, v
IN OCTO ARTICULOS DIVISA.

Deinde considerandum est de his quae pertinent ad statum Episcoporum.

Et circa hoc quaeruntur octo.

Primo. Utrum liceat episcopatum appetere.

Secundo. Utrum liceat episcopatum finaliter recusare.

Tertio. Utrum oporteat ad episcopatum eligere meliorem.

Quarto. Utrum Episcopus possit ad religionem transire.

Quinto. Utrum liceat ei corporaliter subditos suos deserere.

Sexto. Utrum possit habere proprium.

Septimo. Utrum peccet mortaliter bona ecclesiastica pauperibus non ero-
gando.

Octavo. Utrum religiosi, qui ad episcopatum assumuntur, teneantur ad
observantias regulares.

· ARTICULUS 1. 876
UTRUM LICEAT EPISCOPATUM APPETERE.

(Quodl. 2. art, II. et Quodl. 3. art. 9. et Quodl. 5. art. 1. et Quodl. 12. art. 18.
et opusc. 18. cap. 19. et 1. Tim. 3.).

AD PRrMUM sic proceditur. Videtur, quod liceat episcopatum appetere:
dicit enim Apost. 1. ad Tim. 3.: Qui episcopatum desiderat, bonum opus desi-
dera& sed licitum est, et laudabile bonum opus desiderare3 ergo etiam lau-
dabile est desiderare episcopatum.

2. PRAETEREA. Status Episcoporum est perfectior, quarn religiosorum
status, ut supra habitum est (q. praec. art. 7.).· sed laudabile est, quod aliquis
desideret ad statum religionis transire3 ergo etiam laudabile est, quod aliquis
appetat ad episcopatum promoveri.

3. PRAETEREA. Prov. 11. dicitur: Qui abscondit frumenta, maledicetur in
populis; benedictio autem super caput vendentium: sed ille qui est idoneus et
vita, et scientia ad episcopatum, videtur frumenta spiritualia abscondere, si
se ab episcopatu subtrahat: per hoc autem quod episcopatum accipit, po-
nitur in statu frumenta spiritualia dispensandi3 ergo videtur, quod laudabile
sit episcopatum appetere, et vituperabile ipsum refugere.

4. PRAETEREA. Facta sanctorum, quaein Sacra Scriptura narrantur, nobis
proponuntur in exemplum, secundum illud ad Rom. 15.: Quaecumque scripta
smil, ad nostram doctrinam scripta sunt: sed legitur Isa. 6.‚ quod Isaias se ob-
tulit ad officium praedicationis: quod praecipue competit Episcopis; ergo
videtur, quod appetere episcopatum sit laudabile.

