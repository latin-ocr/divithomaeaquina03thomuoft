QUAESTIO XXXIII. ARTICULUS ΙΙ. 275

3. PRAETEREA. Omissio praecepti divini est peccatum mortale, quod in
sanctis viris non invenitur: sed omissio fraternae correctionis invenitur in
sanctis, et in spiritualibus viris: dicit enim August. 1. de Civit. Dei (cap. 9.),
quod non solum inferiores, verum etiam hi qui superiorem vitae gradum te-
nent, ab aliorum reprehensione se abstinent, propter quamdam cupiditatis
maculam, non propter officia charitatis3 ergo correctio fraterna non est in
praecepto.

4. PRAETEREA. Illud quod est in praecepto, habet rationem debiti; si ergo
correctio fraterna caderet sub praecepto, hoc fratribus deberemus, ut eos pec-
cantes corrigeremus: sed ille qui debet alicui debitum corporale, puta pecu-
niam, non debet esse contentus ut ei occurrat creditor, sed debet eum quae-
rere, ut debitum reddat3 oportet ergo, quod horno quaereret correctione in-
digentes, ad hoc quod eos corrigeret: quod videtur inconveniens, tum propter
multitudinem peccantium, ad quorum correctionem unus homo non posset
sufficere, tum etiam quia oporteret, quod religiosi de claustris suis exirent
ad corrigendos homines, quod est inconveniens3 non ergo fraterna correctio
est in praecepto.

SED CONTRA est, quod August dicit in lib. de Verb. Dom. (serm. 16. cap. 4.) :
‹< Si neglexeris corrigere, pejor eo factus es, qui peccavit »z sed hoc non esset,
nisi per hujusmodi negligentiam aliquis praeceptum omitteret, ergo correctio
fraterna est in praecepto.

RESPONDEO dicendum, quod correctio fraterna cadit sub praecepto: sed
considerandum est, quod sicut praecepta negativa legis prohibent actus pec-
catorum3 ita praecepta affirmativa inducunt ad actus virtutum: actus autem
peccatorum sunt secundum se mali3 et nullo modo bene fieri possunt, nec
aliquo ternpore, aut loco; quia secundum se sunt conjuncti malo fini, ut di-
citur in 2. Ethicor. (cap. 6.); et ideo praecepta negativa obligant semper, et
ad semper, sed actus virtutum non quolibet modo fieri debent, sed observatis
debitis circumstantiis, quae requiruntur ad hoc, quod sit actus virtuosus: ut
scilicet fiat ubi debet, et quando debet, et secundum quod debet. Et quia di-
spositio eorum, quae sunt ad finem, attenditur secundum rationem finis, in
istis circumstantiis virtuosi actus praecipue attendenda est ratio finis, quae est
bonurn virtutis. Si ergo sit aliqua talis omissio alicujus circumstantiae circa
virtuosum actum, quae totaliter tollat bonum virtutis, hic actus contrariatur
pracept0: si autem sit defectus alicujus circumstantiae, quae non totaliter tollat
virtutem, licet non perfecte attingat ad bonum virtutis, non est contra prae-
ceptum3 unde et Philos. dicit in 2. Ethicor. (cap. ult), quod si parum disce—
datur a medio, non est contra virtutem; sed si multum discedatur, corrum-
pitur virtus in suo actu: correctio autem fraterna ordinatur ad fratris emen-
dationem, et ideo hoc modo cadit sub praecepto, secundum quod est neces-
saria ad istum finem, non autem ita quod quolibet loco, vel tempore frater
delinquens corrigatur.

AD PRIMUM ergo dicendum, quod in omnibus bonis agendis operatio ho-
minis non est efficax, nisi adsit auxilium divinum: et tamen homo debet fa-
cere, quod in se est: unde August. dicit in lib. de Correp. et Gratia (cap. 15.).·
<c Nescientes quis pertineat ad praedestinatorum numerum, et quis non per-
tineat, sic affici debemus charitatis affectu, ut omnes velimus salvos fieri »t
et ideo omnibus debemus fraternae correctionis officium impendere sub spe
divini auxilii.

AD SECUNDUM dicendum, quod, sicut supra dictum est (q. 32. art. 5. ad 4.),

