QUAESTIO XXV. ARTICULUS IV. 205

3. PRAETEREA. Illud, quod ad charitatem pertinet, non potest esse vitupe-
rabile3 quia charitas non agit perperam, ut dicitur 1. ad Cor. 13.: sed amare
seipsum vituperabile est: dicitur enim 2. ad 'l'imoth 3.: In novissimis diebus
instabunt tempora periculosa, et crunt immines amantes scipso& ergo horno non
potest seipsum diligere ex charitate.

SED CONTRA est, quod dicitur Levit. 19.: Diliges amicum tuum, sicut teipsum .-
sed amicum ex charitate diligimu33 ergo et nos ipsos debemus ex charitate
diligere.

RESPONDEO dicendum, quod cum charitas sit quaedam amicitia, sicut
dictum est (q. 23. art. 1.), dupliciter possumus de charitate loqui: uno morlo, sub
communi ratione amicitiae: et secundum hoc dicendum est, quod amicitia
proprie non habetur ad seipsum, sed aliquid majus amicitia: quia amicitia
unionem quamdam importat: dicit enim Dionys. de Div. Nom. (cap. 4. lect. 9.)‚
quod amor est virtus unitiva, unicuique autem ad seipsum est unitas, quae est
potior unione ad alium; unde sicut unitas est principium unionis3 ita amor,
quo quis diligit seipsum, est forma, et radix amicitiae: in hoc enim amici-
tiam habemus ad alios, quod ad eos nos habemus, sicut ad nosipsos: dicitur
enim in 9. Ethic. (cap. 4. et 8.), quod amicabilia, quae sunt ad alterum, ve-
niunt ex his quae sunt ad seipsum: sicut etiam de principiis non habetur
scientia, sed aliquid majus, scilicet intellectus. Alio modo possumus loqui de
charitate secundum propriam rationem ipsius3 prout scilicet est amicitia ho-
minis ad Deum principaliter, et ex consequenti ad ea quae sunt Dei: inter
quae etiam est ipse homo, qui charitatem habet: et sic inter caetera, quae
ex charitate diligit quasi ad Deum pertinentia, etiam seipsum ex charitate
diligit.

AD PRIMUM ergo dicendum, quod Gregorius loquitur de charitate secun-
dum communem amicitiae rationem.

Et secundum hoc etiam procedit RATIO SECUNDA.

AD TERTIUM dicendum, quod amantes seipsos vituperantur, inquantum
amant se secundum naturam sensibilem, cui obtemperantzquod non est Vere
amare seipsum secundum naturam rationalem, ut sibi velint ea bona, quae
pertinent ad perfectionem rationis: et hoc modo praecipue ad charitatem
pertinet diligere seipsum.

ARTICULUS V. 140
UTRUM HOMO DEBEAT CORPUS SUUM EX CHARITATE DILIGERE.

(3. Dist. 23. art. 7. et Virt. q. 2. art. 7. corp. ad 14. et 15·)·

AD QUINTUM sic proceditur. Videtur, quod horno non debeat corpus suum
ex charitate diligere: non enirn diligimus illum, cui convivere non volumus:
sed homines charitatem habentes refugiunt corporis convictum, secundum
illud Rom. 7.: Quis me liberabit de corpora mortis hujus? et Philip. 1.: Deside-
rium habens dissolvi, et esse cum Christo ; ergo corpus nostrum non est ex
charitate diligendum.

2. PRAETEREA. Amicitia charitatis fundatur super communicatione divinae
fruitionis: sed hujusmodi fruitionis corpus particeps esse non potest; ergo
corpus non est ex charitate diligendum.

