ιο
to

QUAESTIO XLII. ARTICULUS 1.

,ΚΝ

ARTICULUS Ι. 231

UTRUM SEDITIO SIT SPECIALE PECCATUM AB ALIIS DISTINCTUM.

(Supr. q. 39. art. 1. corp).

AD PRIMUM sic proceditur. Videtur, quod seditio non sit speciale pecca-
tum ab aliis distinctum: quia, ut Isidorus dicit in lib. 10. Etym. (ad lit. S) .-
(( Seditiosus est, qui dissensionem animorum facit, et discordias gignit ›>:
sed ex hoc quod aliquis aliquod peccatum procurat, non peccat alio peccati
genere, nisi illo, quod procurat, ergo videtur, quod seditio non sit speciale
peccatum a discordia distinctum.

2. PRAETEREA. Seditio divisionem quamdam importat: sed nomen etiam
schismatis sumitur a scissura, ut supra dictum est (q. 30. art. 1.)‚· ergo pec-
catum seditionis non videtur esse distinctum a peccato schismatis.

3. PRAETEREA. Onme speciale peccatum ab aliis distinctum, vel est vitium
capitale, aut ex aliquo vitio capitali oritur: sed seditio neque computatur
inter vitia capitalia, neque inter vitia, quae ex capitalibus oriuntur, ut patet
in 31. Moral. (cap. 17.), ubi utraque vitia numerantur, ergo seditio non est
speciale peccatum ab aliis distinctum.

SED CONTRA est, quod 2. ad Cor. 12. seditiones ab aliis peccatis distin-
guuntur.

RESPONDEO dicendum, quod seditio est quoddam speciale peccatum: quod
quantum ad aliquid convenit cum bello, et rixa3 quantum autem ad aliquid
differt ab eis: convenit quidem cum eis in hoc, quod importat quamdam
contradictionem. Differt autem ab eis in duobus: primo quidem, quia bellum,
et rixa important mutuam impugnationem in actu; sed seditio potest dici,
sive fiat hujusmodi impugnatio in actu, sive sit praeparatio ad talem impu-
gnationem3 unde Gloss. (interl.) 2. ad Cor. 12. (sup. illud: seditiones, animo-
sitates, etc.) dicit, quod seditiones sunt tumultus ad pugnam3 cum scilicet
aliqui se praeparant, et intendunt pugnare 3 saczmdo differunt, quia bellum pro—
prie est contra extraneos hostes, quasi multitudinis ad multitudinem3 rixa
autem est unius ad unum, vel paucorum ad paucos, seditio autem proprie
est inter partes unius multitudinis inter se dissentientes; puta cum una pars
civitatis excitatur in tumultum contra aliam3 et ideo quia seditio habet spe-
ciale bonum, cui opponitur, scih'cet unitatem, et pacem multitudinis, est spe-
ciale peccatum.

AD PRIMUM ergo dicendum, quod seditiosus dicitur ille, qui seditionem
excitat3 et quia seditio quamdam discordiam importat, ideo seditiosus est,
qui discordiam facit, non quamcumque, sed inter partes alicujus multitudinis;
peccatum autem seditionis non solum est in eo, qui discordiam seminat, sed
etiam in eis, qui inordinate ab invicem dissentiunt.

AD sichNDUM dicendum, quod seditio differt a schismate in duobus,·prim0
quidem, quia schisma opponitur spirituali unitati multitudinis, scilicet unitati
Ecclesiasticae: seditio autem opponitur temporali, vel saeculari multitudinis
unitati, puta civitatis, vel regni: secundo, quia schisma non importat aliquam
praeparationem ad pugnam corporalem, sed solum importat dissensionem
spiritualem, seditio autem importat praeparationem ad pugnam corporalem.

l
,
n'
i:

 

