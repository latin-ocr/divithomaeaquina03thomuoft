1266 QUAESTIO eLxxxvm. ARTICULUS vm.

4. PRAETEREA. Dominus dicit Lucae 11.: Nemo accendit lucernam, et in
abscondito ponit, neque sub modio: sed illi qui solitariam vitam agunt, videntur
esse in abscondito positi, nihil utilitatis hominibus afferentes; ergo videtur,
quod eorum religio non sit perfectior.

ς. PRAETEREA. Id quod est secundum naturam hominis, videtur ad per-
fectionem virtutis pertinere: sed homo est naturaliter animal sociabile, ut
Philosoph. dicit in 1. Politic. (cap. 2.),· ergo videtur, quod agere solitariam
vitam non sit perfectius, quam agere vitam socialem.

SED CONTRA est, quod August. in lib. de Oper. Monach. (cap. 23.)‚ illos
sanctiores esse dicit, qui a conspectu hominum separati, nulli ad se praebent
accessum, viventes in magna intentione orationum.

RESPONDEO dicendum, quod solitudo, sicut et ipsa paupertas, non est ipsa
essentia perfectionis, sed perfectionis instrumentum3 unde et in Collationibus
Patrum (collat. r. cap. 7.), dicit Abbas Moyses, quod pro puritate cordis soli-
tudo sectanda est, sicut et jejunia, et alia hujusmodi: manifestum est autem,
quod solitudo non est instrumentum congruum actioni, sed contemplationi,
secundum illud Oseae 2.: Ducam cam in solitudinem, et loquar ad cor ejus,-
unde non congruit religionibus, quae sunt ordinatae ad opera vitae activae
sive corporalia, sive spiritualia: nisi forte ad tempus, exemplo Christi, qui, ut
dicitur Lucae 6.; Exiit in montem solus orare, ct arat pernoctans in oratione Dei,-
competit autem religionibus, quae sunt ad contemplationem ordinatae: con-
siderandum est tamen, quod id quod est solitarium, debet esse sibi per se
sufficiens: hoc autem est, cui nihil deest, quod pertinet ad rationem perfecti;
et ideo solitudo competit contemplanti, qui jam ad perfectum pervenit; quod
quidem contingit dupliciter: uno modo ex solo divino munere: sicut patet de
Joanne Baptista, qui ficit repletus Spiritu Sancto adhuc cx utero matris παῖε,- unde
cum adhuc puer esset, erat in desertis, ut dicitur Lucae 1.: alio modo per
exercitium virtuosi actus, secundum illud ad Hebr. 5.: Perfectorum est solidus
cibus, eorum qui pro consuetudine exercitatos habent sensus ad discretionem boni,
ac mali. Ad exercitium autem hujusmodi juvatur homo ex aliorum societate
dupliciter: uno modo quantum ad intellectum, ut instruatur in his, quaesunt
contemplanda; unde Hieron. dicit ad Rustic. monach. ‘(ep1'st. 4).· « Mihi
placet, ut habeas sanctorum contubernium, nec ipse te doceas »z secundo
quantum ad affectum, ut scilicet noxiae affectiones hominis reprimantur exem-
plo, et correctione aliorum: quia, ut dicit Gregorius 30. Moral. super illud:
Cui dedi in solitudine domum, cap. 12. cir. med., ε( quid prodest solitudo cor-
poris, si solitudo defuerit cordis? »3 et ideo vita socialis necessaria est ad
exercitium perfectionis: solitudo autem competitjam perfectis; unde Hieron. -
dicit ad Rusticum monachum (loc. cit.) : <c Solitariam vitam reprehendimus Ρ-
Minime: quippe quam saepe laudavimus: sed de ludo monasteriorum hujusce-
modi volumus egredi milites, quos eremi rudimenta dura non terreant,
qui specimen conversationis suae multo tempore dederint »3 sicut ergo id
quod jam perfectum est, praeeminet ei quod ad perfectionem exercetur: ita
vita solitariorum, si debite assumatur, praeeminet vitae sociali: si autem absque
praecedenti exercitio talis vita assumatur, est periculosissima, nisi per divinam
gratiam suppleatur, quod in aliis per exercitium acquiritur: sicut patet de
beatis Antonio et Benedicto.

AD PRIMUM ergo dicendum, quod Salomon ostendit, melius esse quod
sint duo simul, quam unus, propter auxilium quod unus habet ab alio, vel
ad sublevandum, vel ad fovendum, vel ad spiritualiter calefaciendum: quo
quidem auxilio jam non indigent, qui sunt perfectionem assecuti.

 

