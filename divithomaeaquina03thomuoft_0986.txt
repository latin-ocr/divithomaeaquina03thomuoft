978 QUAESTIO eL1. ARTICULUS 1v.

RESPONDEO dicendum, quod, sicut dictum est (in arg. 2.)‚ nomen pudi- ⁷,
citiae a pudore sumitur, in quo verecundia significatur3 et ideo oportet, quod ⁸2}
pudicitia proprie sit circa illa, de quibus homines magis verecundantur.
Maxime autem verecundantur homines de actibus venereis, ut August. dicit
in 14. de Civ. Dei (cap. 18), intantum quod etiam concubitus conjugalis,
qui honestate nuptiarum decoratur, verecundia non careat3 et hoc ideo quia
motus genitalium membrorum non subjicitur imperio rationis, sicut motus
aliorum exteriorum membrorum: verecundatur autem homo non solum de
illa commixtione venerea, sed etiam de quibuscumque signis ejus, ut Philos.
dicit in 2. lib. Rhet. (cup. 6.); et ideo pudicitia attenditur proprie circa ve-
nerea et praecipue circa signa venereorum3 sicut sunt aspectus impudici,
oscula, et tactus3 et quia haec magis solent deprehendi, ideo pudicitia magis
respicit hujusmodi exteriora signa; castitas autem magis ipsam veneream

commixtionem, et ideo pudicitia ad castitatem ordinatur, non quasi virtus
³ ab ipsa distincta, sed sicut exprimens castitatis circumstantiam quamdam:
interdum tamen unum pro alio ponitur.

AD PRIMUM ergo dicendum, quod August. ibi accipit pudicitiam pro ca-
stitate.

AD SECUNDUM dicendum, quod quamvis omnia vitia habeant turpitudinem
quamdam, specialiter tamen vitia intemperantiae, ut ex supra dictis patet
(q. 142. art. 4.).

AD TERTIUM dicendum, quod inter vitia intemperantiae praecipue sunt
exprobrabilia peccata venerea; tum propter inobedientiam genitalium mem-
brorum3 tum etiam propter hoc, quod ratio ab hujusmodi maxime absorbetur.

 

⁴:- aeanoo Α

, (Ἁ)“Λη> ..r

QUAESTIO CLII.

DE VIRGINITATE, IN QUINQUE ARTICULOS DIVISA.

Deinde considerandum est de virginitate.

Et circa hoc quaeruntur quinque.

Primo. In quo consistat virginitas.

Secundo. Utrum sit licita.

Tertio. Utrum sit virtus.

Quarto. De excellentia ejus respectu matrimonii.
Quinto. De excellentia ejus respectu aliarum virtutum.

ARTICULUS I. , 732
UTRUM VIRGINITAS CONSISTAT IN INTEGRITATE CARNIS.
(4. Dist. 33. q. 3. art. 1. et Dist. 49. q. 5. art. 3. q. 1. et Quodl. 5. art. 24. ad 2.).

AD PmMUM sic proceditur. Videtur, quod virginitas non consistat in in-
tegritate carnis: dicit enim August. in lib. de Nupt. et Concupiscen. (hab. in

