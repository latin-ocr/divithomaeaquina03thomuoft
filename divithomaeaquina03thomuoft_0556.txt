548 QUAESTIO LXXVII. ARTICULUS IV.

sustentationem, vel etiam ad subveniendum indigentibus: vel etiam cum
aliquis negotiationi intendit propter publicam utilitatem, ne scilicet res ne·
cessariae ad vitam patriae desint3 et lucrum expetit, non quasi finem, sed

quasi stipendium laboris.
AD PR1MUM ergo dicendum, quod verbum Chrys. est intelligendum de

negotiatione, secundum quod ultimum finem in lucro constituit, quod prae-
cipue videtur, quando aliquis rem non immutatam carius vendit: si enim
rem in melius mutatam carius vendat, videtur praemium sui laboris accipere:
quamvis et ipsum lucrum possit licite intendi, non sicut ultimus finis, sed
propter alium finem necessarium, vel honestum, ut dictum est (in corp).

AD SECUNDUM dicendum, quod non quicumque carius vendit aliquid quam
emerit, negotiatur3 sed solum qui ad hoc emit, ut carius vendat: si autem
emit rem, non ut vendat, sed ut teneat, et postmodum propter aliquam causam
eam vendere velit, non est negotiatio, quamvis carius vendat: potest enim
hoc licite facere, vel quia in aliquo rem melioravit, vel quia pretium rei est
mutatum secundum diversitatem loci, vel temporis, vel propter periculum,
cui se exponit, transferendo rem de loco ad locum, vel eam ferri faciendo;
et secundum hoc nec emptio, nec venditio est injusta.

AD TERTIUM dicendum, quod Clerici non solum debent abstinere ab his,
quae sunt secundum se mala, sed etiam ab his, quae habent speciem mali;
quod quidem in negotiatione contingit: tum propter hoc quod est ordinata ἷ
ad lucrum terrenum, cujus Clerici debent esse contemptores: tum etiam ,
propter frequentia negotiatorum vitia: quia difficulter exuitur negotiator ιι ρει·-
ῑαίῖς labiorum, ut dicitur Eccli. 26.: est et alia causa, quia negotiatio nimis
implicat animum saecularibus curis, et per consequens a spiritualibus retrahit;
unde et Apost. dicit 2. ad Timoth. 2.: i 'amo militans Deo implicat se negotiis
saecular-itus.- licet tamen Clericis uti prima commutationis specie, quae ordi-
natur ad necessitatem vitae, emendo, vel vendendo.

QUAESTIO LXXVIII.

DE PECCATO U5URAE, QUOD COMMITTITUR IN MUTUIS,
IN QUATUOR ARTICULOS DIVISA.

Deinde considerandum est de peccato usurae, quod committitur in mutuis. ·

,l

Et circa hoc quaeruntur quatuor.

Primo. Utrum sit peccatum accipere pecuniam in pretium pro pecuniata ,ji
mutuata, quod est accipere usuram.

Secundo. Utrum liceat pro codem quamcumque utilitatem accipere, quasi
in recompensationem mutui.

Tertio. Utrum aliquis restituere teneatur id, quod de pecunia usuraria.

justo lucro lucratus est.
Quarto. Utrum liccat accipere mutuo pecuniam sub usura.

 

