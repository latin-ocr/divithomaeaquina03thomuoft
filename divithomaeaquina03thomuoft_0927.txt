QUAESTIO CXLI. ARTICULUS 111. 919

omnes animae passiones; ergo videtur, quod temperantia non sit solum circa
concupiscentias, et delectationes.

2. PRAETEREA. Virtus est circa difficile, et bonum: sed difficilius videtur
csse temperare timorem, maxime circa pericula mortis, quam moderari
concupiscentias, et delectationes, quae propter dolores, et pericula mortis
contemnuntur, ut August. dicit in lib. 83. QQ. (q. 36.)‚· ergo videtur, quod
temperantiae virtus non sit praecipue circa concupiscentias, et delecta-
tiones.

3. PRAETEREA. Ad temperantiam pertinet moderationis gratia, ut Ambros.
dicit in 1. de Off. (tit. da Tama), quod ad temperantiam pertinet omnis sedatio
pertubationum animi, et rerum modus: oportet autem modum ponere non
solum in concupiscentiis, et delectationibus, sed etiam in exterioribus actibus,
et quibuslibet exterioribus3 ergo temperantia non est solum circa concupi-v
scentias, et delectationes.

SED CONTRA est, quod Isidorus dicit in lib. Etymolog., quod temperantia
est, qua libido concupiscentiaque refraenatur.

RESPONDEO dicendum, quod, sicut supra dictum est (q. 123. art.1. ct q. 136.
art. L), ad virtutem moralem pertinet conservatio boni rationis contra pas-
siones rationi repugnantes: motus autem passionum animae est duplex, ut
supra habitum est (1-2. q. 23. art. 2.) cum de passionibus ageretur: unus
quidem, secundum quod appetitus sensitivus prosequitur sensibilia, et cor-
poralia bona: alins autem, secundum quod refugit sensibilia, et corporalia
mala: primus autem motus appetitus sensitivi praecipue repugnat rationi
per immoderantiam: nam bona sensibilia, et corporalia secundum suam
speciem considerata non repugnant rationi, sed magis serviunt ei sicut instru-
menta, quibus ratio utitur ad consecutionem proprii finis; repugnant autem
ei praecipue secundum quod appetitus sensitivus in ea tendit non secundum
modum rationi53 et ideo ad virtutem moralem pertinet proprie hujusmodi
passiones moderari, quae important prosecutionem boni. Motus autem appe-
titus sensitivi refugientis mala sensibilia praecipue contrariatur rationi, non
quidem secundum suam immoderantiam, sed maxime secundum suum di-
scessum: prout scilicet aliquis refugiendo mala sensibilia, et corporalia, quae
interdum concomitantur bonum rationis, per consequens discedit ab ipso
bono rationis; et ideo ad virtutem moralem pertinet in hujusmodi discessu
firmitatem praestare in bono rationis. Sicut ergo virtus fortitudinis, de cujus
ratione est firmitatem praestare, praecipue consistit circa passionem perti-
nentem ad fugam corporalium malorum, scilicet circa timorem, ex conse-
quenti autem circa audaciam, quae aggreditur terribilia sub spe alicujus boni;
ita etiam temperantia, quae importat moderationem quamdam, praecipue con-
sistit circa passiones tendentes in bona sensibilia, scilicet circa concupiscen-
tiam, et delectationem, ex consequenti autem circa tristitias, quae contingunt
ex absentia talium delectationum: nam sicut audacia praesupponit terribilia,
ita etiam tristitia talis provenit ex absentia praedictarum dilectationum.

AD PRIMUM ergo dicendum, quod, sicut supra dictum est (1-2. q. 23. art. 1.
et 2. q. 25. art. 1.) cum de passionibus ageretur, passiones quae pertinent ad
fugam mali, praesupponunt passiones quae pertinent ad 'prosecutionem boni3
et passiones irascibilis praesupponunt passiones concupiscibilis, et sic dum
temperantia directe modificat passiones concupiscibilis tendentes in bonum,
per quamdam consequentiam modificat omnes alias passiones, inquantum ad
moderantiam priorum passionum sequitur moderantia posteriorum: qui enim

