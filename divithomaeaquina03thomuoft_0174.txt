168 QUAEsrto xxt. ARTICULUS 1.

SED CONTRA est, quod sicut ex desperatione aliquis contemnit divinam
misericordiam, cui spes innititur; ita ex praesumptione contemnit divinam
justitiam, quae peccatores punit: sed sicut misericordia est in Deo, ita etiam
et justitia est in ipso; ergo sicut desperatio est per aversionem a Deo, ita
praesumptio est per inordinatam conversionem ad ipsum.

RESPONDEO dicendum, quod praesumptio videtur importare quamdam im-
moderantiam spei: spei autem objectum est bonum arduum possibile. Pos-
sibile autern est aliquid homini dupliciter .· uno modo per propriam virtutem:
alio modo non nisi per virtutem divinam: circa utramque autem spem per im-
moderantiam potest esse praesumptio: nam circa spem, per quam aliquis de
propria virtute confidit, attenditur praesumptio ex hoc, quod aliquis tendit in
aliquod bonum ut sibi possibile, quod suam facultatem excedit3 secundum
quod dicitur Judith 6.: Praesumentes de sa humilias: et talis praesumptio op-
ponitur virtuti magnanimitatis, quae medium tenet in hujusmodi spe. Circa
spem autem, per quam aliquis inhaeret divinae potentiae, potest per immo-
derantiam esse praesumptio in hoc, quod aliquis tendit in aliquod bonum ut
possibile per virtutem, et misericordiam divinam, quod possibile non est: sicut
cum aliquis sperat se veniam obtinere sine poenitentia, vel gloriam sine me-
ritis: haec autem praesumptio est proprie species peccati in Spiritum Sanctum3
quia scilicet per hujusmodi praesumptionem tollitur, vel contemnitur adju-
torium Spiritus Sancti, per quod homo revocatur a peccato.

AD PRIMUM ergo dicendum, quod, sicut supra dictum est (q. 20. art. 3. et
1-2. q. 73. art. 3.), peccatum, quod est contra Deum, secundum suurn genus
est gravius caeteris peccatis, unde praesumptio, qua quis inordinate innititur
Deo, gravius peccatum est, quam praesumptio, qua quis innititur propriae
virtuti, quod enim aliquis innitatur divinae virtuti ad consequendum id, quod
Deo non convenit, hoc est diminuere divinam virtutem: patet autem, quod
gravius peccat, qui diminuit divinam virtutem, quam qui propriam virtutem
superextollit.

AD SECUNDUM dicendum, quod ipsa praesumptio, qua quis inordinate prae-
sumit de Deo, amorem sui includit, quo quis proprium bonum inordinate de-
siderat, quod enim multum desideramus, aestimamus nobis de facili per alios
posse provenire, etiam si non possit.

AD TERTIUM dicendum, quod praesumptio de divina misericordia habet
conversionem ad bonum commutabile, inquantum procedit ex desiderio inor-
dinato proprii boni3 et aversionem a bono incommutabili, inquantum attri-
buit divinae virtuti, quod ei non convenit3 per hoc enim avertitur homo a
virtute divina.

ARTICULUS ΙΙ. 111.

UTRUM PRAESUMPTIO SIT PECCATUM.

(Dist. 1. prol. in exp. lit).

AD SECUNDUM sic proceditur. Videtur, quod praesumptio non sit peccatum:
nullutn enim peccatum est ratio quod homo exaudiatur a Deo: sed per prae-
sumptionem aliqui exaudiuntur a Deo: dicitur enim Judith 9.: Exaudi me mi-
seram deprecantem, et (Iu ίιια misericordia praesumentem; ergo praesumptio de
divina misericordia non est peccatum.

