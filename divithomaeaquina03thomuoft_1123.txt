 

QUAESTIO CLXXII. ARTICULUS 111. 1115

ARTICULUS III. 820
UTRUM AD PROPHETIAM REQUIRATUR DISPOSITIO NATURALIS.
(Veri. q. 12. art. 4.).

AD TERTIUM sic proceditur. Videtur, quod ad prophetiam requiratur dis-
positio naturalis: prophetia enim recipitur in Propheta secundum disposi-
tionem recipientis3 quia super illud Amos 1.: Dominus da Sion rugiet, dicit
Gloss. Hieron. (ord. inprinc. comm.): « Naturale est, ut omnes qui volunt rem
rei comparare, ex eis rebus sumant comparationes, quas sunt experti, et in
quibus sunt nutriti: verbi gratia, nautae suos inimicos ventis, damnum nau-
fragio comparant: sic et Amos, qui fuit pastor pecorum, timorem Dei rugitui
leonis assimilat »t sed quod recipitur in aliquo secundum modum recipientis,
requirit naturalem dispositionem; ergo prophetia requirit naturalem dispo-
sitionem.

2. PRAETEREA. Speculatio prophetiae est altior, quam scientiae acquisitae;
sed indispositio naturalis impedit speculationem scientiae acquisitae: multi
enim ex indispositione naturali pertingere non possunt ad scientias specula-
tivas capiendas3 multo ergo magis requiritur ad contemplationem prophe-
ticam.

3. PRAETEREA. Indispositio naturalis magis impedit aliquem, quam impe-
dimentum accidentale: sed per aliquid accidentale superveniens impeditur
speculatio prophetiae: dicit enim Hieron. super Matth. (hab. hoc express. Orig.
hom. 6. in Num. quid simila habet ct Hieron. in epist. H. ad Aga-zach), quod,
« tempore 1110, quo conjugales actus geruntur, praesentia Spiritus Sancti non
dabitur, etiamsi Propheta esse videatur, qui officio generationis obsequitur »ς
ergo multo magis indispositio naturalis impedit prophetiam3 et sic videtur,
quod bona dispositio naturalis requiratur ad prophetiam.

SED CONTRA est, quod Gregorius dicit in Hom. Pentecost. (30. in Evang.) .·
«Implet, scilicet Spiritus Sanctus, citharaedum puerum, et Psalmistam facit:
implet pastorem armentarium sycomoros vellicantem, et Prophetam facit >›;
non ergo requiritur aliqua dispositio praecedens ad prophetiam, sed dependet
ex sola voluntate Spiritus Sancti; de quo dicitur 1. ad Cor. 12.: Haec omnia
operatur unus atqua idem Spiritus, dividens singulis prout vult.

RESPONDEO dicendum, quod, sicut dictum est (art. Ι. huj. q), prophetia
vere, et simpliciter dicta estex inspiratione divina: quae autem est ex causa
naturali, non dicitur prophetia, nisi secundum quid: est autem considerandum,
quod sicut Deus, qui est causa universalis in agendo, non praeexigit mate-
riam, nec aliquam materiae dispositionem in corporalibus effectibus3 sed si-
mul potest et materiam, et dispositionem, et formam inducere: ita etiam in
effectibus spiritualibus non praeexigit aliquam dispositionem: sed potest simul
curn effectu spirituali inducere dispositionem convenientem, qualis requiritur
secundum ordinem naturae 3 et ulterius posset etiam per creationem producere
ipsum subjectum, ut scilicet et animam in ipsa sui creatione disponeret ad
prophetiam, et daret ei gratiam prophetalem.

AD PR1MUM ergo dicendum, quod indifferens est ad prophetiam, quibus-
cumque similitudinibus res prophetica exprimatur3 et ideo homo ex opera-

