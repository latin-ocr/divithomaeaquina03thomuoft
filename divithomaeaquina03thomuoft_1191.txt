 

 

QUAESTIO CLXXXII. ARTICULUS IV. 1183

enim Gregor. in 6. Moral. (cap. 17.).· « Saepe qui contemplari Deum quieti
poterant, occupationibus pressi ceciderunt: et saepe qui occupati bene usibus
humanis viverent, gladio suae quietis extincti sunt »3 non ergo vita activa
prior est, quam contemplativa.

SED CONTRA est, quod Gregor. dicit super Exech. (hom.3.): « Activa vita
prior est tempore, quam contemplativa; quia ex bono opere tenditur ad con-
templationem n.

RESPONDEO dicendum, quod aliquid dicitur esse prius dupliciter: uno modo
secundum suam naturam, et hoc modo vita contemplativa est prior, quam
activa; inquantum prioribus, et melioribus insistit3 unde et activam vitam
movet, et dirigit: ratio enim superior, quae contemplationi deputatur, com-
paratur ad inferiorem, quae deputatur actioni, sicut vir ad mulierem, quae
est per virum regenda, ut Augustin. dicit 12. de Trinitat. (cap. 12.).· alio modo
est aliquid prius, quoad nos, quod scilicet est prius in via generationis, et
hoc modo vita activa est prior, quam contemplativa3 quia disponit ad con-
templativam, ut ex supradictis patet (q. 181. art. I. ad 3.): dispositio enim in
via generationis praecedit formam, quae simpliciter, et secundum suam na-
turam est prior.

AD PR1MUM ergo dicendum, quod vita contemplativa non ordinatur ad
qualemcumque dilectionem Dei,sed ad perfectam: sed vita activa est neces-
saria ad dilectionem proximi qualemcumque: unde Gregorius dicit super
Ezech. (loc. sup. cit.): « Sine contemplativa vita intrare possunt ad coelestem
patriam, qui bona, quae possunt, operari non negligunt: sine activa autem
intrare non possunt, si negligunt bona operari, quae possunt: ex quo etiam
patet, quod vita activa praecedit contemplativam3 sicut id quod est com-
mune omnium, praecedit in via generationis id, quod est proprium perfe-
ctorum.

AD SECUNDUM dicendum, quod avita activa proceditur ad vitam contem-
plativam secundum ordinem generationi83 a vita autern contemplativa redi-
tur ad vitam activam per viam directionis; ut scilicet vita activa per con-
templationem dirigatur: sicut etiam per operationes acquiritur habitus, et
per habitum acquisitum perfectius aliquis operatur, ut dicitur in 2. Ethic.
(cap. I. 2. et 4.).

AD TERTiUM dicendum, quod illi qui sunt proni ad passiones propter ea-
rum impetum ad agendum, sunt simpliciter magis apti ad vitam activam pro-
pter spiritus inquietudinem unde dicit Gregor. in 6. Moral. (cap. 17.) quod
« nonnulli ita inquieti sunt, ut si vacationem laboris habuerint, gravius la-
borent3 quia tanto deteriores cordis tumultus tolerant, quanto eis licentius
ad cogitationes vacat » ; quidam vero habent naturaliter animi puritatem, et
quietem, per quam ad contemplationem sunt apti; qui si totaliter actionibus
deputentur, detrimentum sustinebunt; unde Greg. dicit in 6. Moral. (loc.cit.)
« quorumdam hominum ita otiosae mentes sunt, ut si eos labor occupatio-
nis excipiat, in ipsa operis inchoatione succumbant »z sed, sicut ipse postea
subdit (ibid. a med), « saepe et pigras mentes amor ad opus excitat, et in-
quietas in contemplatione timor refrenat »3 unde et illi qui sunt magis apti
ad activam vitam, possunt per exercitium activae ad contemplativam prae-
parari: et illi nihilominus, qui sunt magis ad contemplativam apti, possunt
exercitia vitae activae subire,ut per hoc ad contemplationem paratiores red-
dantur.

