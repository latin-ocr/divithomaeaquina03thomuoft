608 QUAESTIO LXXXV. ARTICULUS 1v.

sunt in lege loquitur: sed leX de sacrificiis non fuit omnibus data, sed soli po-
pulo Hebraeorum3 ergo non omnes ad sacrificia tenentur.

2. PRAETEREA. Sacrificia Deo offeruntur ad aliquid significandum: sed
non θεῖ omnium hujusmodi significationes intelligere3 ergo non omnes te-
nentur ad sacrificia offerenda.

3. PRAETEREA. EX hoc sacerdotes dicuntur, quod sacrificium Deo offerunt:
sed non omnes sunt sacerdotes; ergo non omnes tenentur ad sacrificia offe-
renda.

SED CONTRA est, quod sacrificium offerre est de lege naturae, ut supra
habitum est (art. Ι. huj. q.): ad ea autem quae sunt legis naturae, omnes
tenentur3 ergo omnes tenentur ad sacrificium Deo offerendum.

RESPONDEO dicendum, quod duplex est sacrificium, sicut dictum est (art. 2.
huj. q.): quorum primum, et principale est sacrificium interius, ad quod omnes
intentur: omnes enim tenentur Deo devotam mentem offerre: aliud autem
est sacrificium exterius, quod in duo dividitur: nam quoddam est, quod ex
hoc solum laudem habet, quod Deo aliquid exterius offertur in protestatio-
nem divinae subjectionis: et ad hoc aliter tenantur illi qui sunt sub lege nova,
val veteri ; aliter illi qui non sunt sub lege: nam illi qui sunt sub lege, tenentur
ad determinata sacrificia offerenda secundum legis praecepta: illi vero qui
non erant sub lege, tenebantur ad aliqua exterius facienda in honorem divi-
num secundum condecentiam ad eos, inter quos habitabant, non autem de-
terminate ad haec, vel ad illa: aliud vero est exterius sacrificium, quando
actus exteriores aliarum virtutum in divinam reverentiam assumuntur: quo-
rum quidam cadunt sub praecepto, ad quos ornnes tenentur: quidam vero
sunt supererogationis, ad quos non omnes tenentur.

AD PRIMUM ergo dicendum, quod ad illa determinata sacrificia, quae in
lege erant praecepta, non omnes tenebantur: tenebantur tamen ad aliqua sa-
crificia interiora, vel exteriora, ut dictum est (in corp. art).

AD SECUNDUM dicendum, quod quamvis non omnes sciant explicite vir-
tutem sacrificiorum, sciunt tamen implicite: sicut et habent fidem implici-
tam3 ut supra habitum θεῖ (q. 2. art. 6. at 7.).

AD TERTWM dicendum, quod sacerdotes offerunt sacrificia, quae sunt spe-
cialiter ordinata ad cultum divinum, non solum pro se, sed etiam pro aliis:
quaedam vero sunt alia sacrificia, quae quilibet potest pro se Deo offerre,
ut ex supra dictis patet (in corp. art. et art. 2. et 3. huj. q.).

QUAESTIO LXXXVI.

DE OBLATIONIBUS, ET PRIMITIIS,
IN QUATUOR ARTICULOS DIVISA.

Postea considerandum est de oblationibus, et primitiis.

Et circa hoc quaeruntur quatuor.

Primo. Utrum aliquae oblationes sint de necessitate praecepti.
Secundo. Quibus oblationes debeantur.

 

