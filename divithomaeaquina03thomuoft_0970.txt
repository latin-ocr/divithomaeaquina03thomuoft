962 QUAESTIO CXLVIII. ARTICULUS Iv.

ARTICULUS IV. 717

UTRUM CONVENIENTER SPECIES GULAE
DISTINGUANTUR SECUNDUM HAS QUINQUE CONDITIONEs:
PRAEPROPERE, LAUTE, NIMIS, ARDENTER, STUDIOSE.

(1-2. q. 72. art. 9. corp. at ad 3. et 4. Dist. 15. q. 3. art. 4.).

AD QUARTUM sic proceditur. Videtur, quod inconvenienter species gulae
distinguantur a Greg., qui 30. Moral. (cap. 13.) dicit: « Quinque modis nos
gulae vitium tentat: aliquando namque indigentiae tempora praevenit; ali-
quando lautiores cibos quaerit, aliquando quae sumenda sunt, praeparari
accuratius appetit3 aliquando in ipsa quantitate sumendi mensuram refectio-
nis excedit, aliquando ipso aestu immensi desiderii aliquis peccat »ς et con-
tinentur in hoc versu z

Praepropere, laute, nimis, ardenter, studiose.

Praedicta enim diversificantur secundum diversas circumstantias: sed cir-
cumstantiae, cum sint accidentia actuum, non diversificant speciem; ergo
secundum praedicta non diversificantur species gulae.

2. PRAETEREA. Sicut tempus est quaedam circumstantia, ita et locus; si
ergo secundum tempus una species gulae accipitur, videtur quod pari ratione
secundum locum, et alias circumstantias.

3. PRAETEREA. Sicut temperantia observat debitas circumstantias, ita etiam
et aliae virtutes morales: sed in vitiis, quae opponuntur aliis virtutibus mo-
ralibus, non distinguuntur species secundum diversas circumstantias; ergo
nec in gula.

SED CONTRA est verbum Gregorii inductum.

Respoxmzo dicendum, quod, sicut dictum est (art. r. huj. φ), gula im-
portat inordinatam concupiscentiam edendi: in esu autem duo considerantur,
scilicet ipse cibus, qui comeditur, et eius comestio. Potest ergo inordinatio con-
cupiscentiae attendi dupliciter: uno quidem modo quantum ad ipsum cibum
qui sumitur; et sic quantum ad substantiam, vel speciem cibi quaerit aliquis
cibos lautos, idest pretiosos: quantum ad qualitatem, quaerit cibos nimis ac-
curate praeparatos, idest studiosa: quantum autem ad quantitatem, excedit
nimis in edendo: alio vero modo attenditur inordinatio concupiscentiae quan-
tum ad ipsam sumptionem cibi: tvl quia praevenit debitum tempus come-
dendi, quod est praepropera.- vel quia non servat modum debitum in edendo,
quod est ardenter: Isidorus vero (lib. 2. de Sum. Bon. (ap. 42.) comprehendit
primum, et secundum sub uno, dicens, quod gulosus excedit in cibo secun-
dum quid, quantum, quomodo, et qnando.

AD PRIMUM ergo dicendum, quod corruptio diversarum circumstantiarum
facit diversas species gulae, propter diversa motiva, ex quibus moralium spe-
cies diversificantur: in eo enim qui quaerit lautos cibos, excitatur concupi-
scentia ex ipsa specie cibi: in eo vcro qui praeoccupat tempus, deordinatur
concupiscentia propter impatientiam morae: et idem patet in aliis.

AD SECUNDUM dicendum, quod in loco, et in aliis circumstantiis non in-
venitur aliud disserens motivum pertinens ad usum cibi, quod faciat aliam
speciem gulae.

 

