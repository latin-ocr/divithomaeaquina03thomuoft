QUAESTm cxw. ARTICULUS tn. 943

ARTICULUS III. 702
UTRUM HONESTUM DIFFERAT AB UTILI, ET DELECTABILI.
(Part. ι. q. 5. art. 3.).

AD TERTmM sic proceditur. Videtur, quod honestum non differat ab utili,
et delectabili: dicitur enim honestum, quod propter se appetitur: sed dele-
ctatio propter se appetitur: ridiculum enim videtur quaerere, propter quid
aliquis velit delectari, ut Philos. dicit in 10. Ethic. (cap. 2.),· ergo honestum
non differt a delectabili.

2. PRAETEREA. Divitiae sub bono utili continentur: dicit enim Tullius in
2. Rhetor. (lib. 2. da Invent.): « Est aliquid non propter suam vim, et natu-
ram, sed propter fructum, et utilitatem appetendum, quod pecunia est »z sed
divitiae habent rationem honestatis: dicitur enim Eccle. 11.: Paupertas, et
honestas (idest divitiae) α Deo sunt; et 13.: Pondus super se tollit, qui honestiori
(idest ditiori) se communica& ergo honestum non differt ab utili.

3. PRAETEREA. Tullius probat in lib. 2. de Offic. (tit. 2. de Utilit.), quod nihil
potest esse utile, quod non sit honestum 3 et hoc idem habetur per Ambros. in
lib. 2. de Offic. (cap. 6.)‚· ergo utile non differt ab honesto.

SED CONTRA est, quod August. dicit in lib. 83. QQ. (q. 30. circ. priua).-
«Honestum dicitur, quod propter seipsum appetendum est: utile autem, quod
ad aliquid aliud referendum est ».

RESPONDEO dicendum, quod honestum concurrit in idem subjectum cum
utili, et delectabili, a quibus tamen differt ratione: dicitur enim aliquid hone-
sturn, sicut dictum est (art. praec), inquantum habet quemdam decorem ex
ordinatione rationis: hoc autem quod est secundum rationem ordinatum, est
naturaliter conveniens homini: unumquodque autem naturaliter delectatur in
suo convenienti: et ideo honestum est naturaliter homini delectabile3 sicut
de operatione virtutis Philosophus probat in 1. Ethic. (cap. 8.).· non tamen
omne delectabile est honestum3 quia potest etiam aliquod conveniens esse
secundum sensum, et non secundum rationem: sed hoc delectabile est prae-
ter hominis rationem, quae perficit naturam ipsius: ipsa etiam virtus, quae
secundum se honesta est, refertur ad aliud, sicut ad finem, scilicet ad felici-
tatem3 et secundum hoc idem subjecto est honestum, et utile, et delectabile:
sed ratione differunt3 nam honestum dicitur, secundum quod aliquid habet
quamdam excellentiam dignam honore propter spiritualem pulchritudinem: ’
delectabile autem, inquantum quietat appetitum3 utile autern, inquantum re-
fertur ad aliud: in plus tamen est delectabile, quam utile, et honestum3 quia
omne utile, et honesturn est aliqualiter delectabile, sed non convertitur, ut
dicitur in 2. Eth. (cap. 3.).

AD PRIMUM ergo dicendum, quod honestum dicitur, quod propter se ap-
petitur appetitu rationali, qui tendit in id, quod est conveniens rationi: dele-
ctabile autem propter se appetitur appetitu sensitivo.

AD SECUNDUM dicendum, quod divitiae vocantur nomine honestatis se-
cundum opinionem multorum, qui divitias lionorant‚vel inquantum ordinantur
organice ad actus virtutum, ut dictum est (art. I. huj. q. ad 2.).

AD TERTIUM dicendum, quod intentio Tullii, et Ambrosii est dicere, quod
nihil potest esse simpliciter, et vere utile, quod repugnat honestati: quia

