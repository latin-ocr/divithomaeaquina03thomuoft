980 QUAESTIO CLII. ARTICULUS Ι.

debet in proposito gerere, ut perpetuo in hoc perseveret: id vero quod est
materiale, tangitur in obliquo, cum dicitur, incorruptionis in carne corruptibili ,-
quod additur ad ostendendam virginitatis difficultatem: nam si caro corrumpi
non posset, non esset difficile perpetuam incorruptionis meditationem habere.

AD SECUNDUM dicendum, quod pudicitia est quidem essentialiter in anima,
materialiter autern in carne: et similiter virginitas; unde Aug. dicit in lib. de
Virg. (cap. 8.), quod « licet virginitas in carne servetur, ac per hoc corporalis
sit, tamen spiritualis est, quam fovet, et servat continentia pietatis ».

AD TERTIUM dicendum, quod, sicut dictum est (in corp. art), integritas
corporalis membri per accidens se habet ad virginitatem3 inquantum scilicet
per hoc quod ex proposito voluntatis abstinet quis a delectatione venerea,
remanet integritas in membro corporeo; unde si contingat, quod per alium
modum aliquo casu membri integritas corrumpatur, non magis praejudicat
virginitati, quam si corrumpatur manus, aut pes.

An QUARTUM dicendum, quod delectatio, quae est ex seminis resolutione,
dupliciter potest contingere: nno modo ut procedat ex mentis proposito: et
sic tollit virginitatem, sive fiat per concubitum, sive absque concubitu: facit
autem mentionem Aug. de concubitu, quia hujusmodi resolutio communiter,
et naturaliter ex concubitu causatur: alio modo potest provenire praeter pro-
positum mentis, vel in dormiendo, vel per violentiam illatam, cui mens non
consentit, quamvis caro delectationem experiatur, vel etiam ex infirmitate
naturae, ut patet in his qui fluxum seminis patiuntur: et sic non perditur
virginitas; quia talis pollutio non accidit per impudicitiam, quam virginitas
excludit.

ARTICULUS Π. 733
UTRUM VIRGINiTAS SIT ILLICITA.

(Infr. art. 3. et 4. et 4. Dist. 32. q. 3. art. 2. ad 2. 5133. et Man. 15. art. 2. ad 13.
at Virt. t]- Ι. art. 13. ad 6. et 2. Ethic. lact. 2.).

AD SECUNDUM sic proceditur. Videtur, quod virginitas sit illicita: omne
enim quod contrariatur praecepto legis naturae, est illicitum: sed sicut prae-
ceptum legis naturae ad conservationem individui est, quod tangitur Gen. 1.:
De omni ligno, quod est in paradiso, [emerim ita etiam praeceptum legis naturae
est ad conservationem speciei, quod ponitur Gen. 1.: Crescite, et multiplica-
mini, εἰ replete territum ergo sicut peccaret, qui abstineret ab omni cibo, utpote
faciens contra bonum individui3 ita etiam peccat, qui omnino abstinet ab actu
generationis, utpote faciens contra bonum speciei.

2. PRAETEREA. Omne illud quod recedit a medio virtutis, videtur esse vi-
tiosum: sed virginitas recedit a medio virtutis, ab omnibus delectationibus
venereis abstinens: dicit enim Philos. in 2. Ethicor. (cap. 2. lib. 3. cap. IL),
quod ‹< qui omni voluptate potitur, neque ab una recedit, intemperatus est3
qui autem omnes fugit, sicut agrestis, insensibilis est »3 ergo virginitas est
aliquid vitiosum.

3. PRAETEREA. Poena non debetur nisi vitio: sed apud antiquos punie-
bantur secundum leges illi, qui semper coelibem vitam ducebant, ut Maximus
Valerius dicit (lili. 2. cap. 4. num. 2.), unde et Plato secundum August. in
lib. de Vera Relig. (rap. 3.), « sacrificasse naturae dicitur, ut perpetua ejus
continentia tamquam peccatum aboleretur »ς ergo virginitas est peccatum.

 

 

 

 

