 

QUAESTIO X. ARTICULUS 111. 95

3. PRAETEREA. Majori peccato debetur major poena, secundum illud
Deut. 25.: Pro mensura peccati erit et plagarum modus: sed maj0r poena de-
betur fidelibus peccantibus, quam infidelibus, secundum illud ad Hebr. 10.:
Quanto magis putatis deteriora mereri supplicia, qui Filium Dei conculcaverit, et
sanguinem testamenti pollutum duxerit, in quo sanctificatus est? Ergo infidelitas
non est maximum peccatorum.

SED CONTRA est, quod August. dicit, exponens illud Joann. 15.: Si non
venissem, et locutus eis non fuissem, peccatum non haberent (tract. 89. in Joan.):
«Magnum quidem quoddam peccatum sub generali nomine vult intelligi:
hoc enim est peccatum, scilicet infidelitatis, quo tenentur cuncta peccata »3
infidelitas ergo est maximum peccatorum

RESPONDEO dicendum, quod omne peccatum formaliter consistit in aver-
sione a Deo, ut supra dictum est (1- -2. q. 71. art. 6. etq. 73. art. 3.;) unde tanto
aliquod peccatum est gravius, quanto per ipsum homo magis a Deo separa-
tur: per infidelitatem autem maxime homo a Deo elongatur; quia nec veram
Dei cognitionem habet: per falsam autem cognitionem ipsius non appropin-
quat ei‚ sed magis ab eo elongatur: nec potest esse, quod quantum ad quid
Deum cognoscat, qui falsam opinionem de eo habet3 quia id, quod ipse opi-
natur, non est Deus; unde manifestum est, quod peccatum infidelitatis est
majus omnibus peccatis, quae contingunt in perversitate morum: secus autem
est de peccatis, quae opponuntur aliis virtutibus theologicis, ut infra dicetur
(q. 20. art. 3.).

AD PRIMUM ergo dicendum, quod nihil prohibet, peccatum, quod est gra-
vius secundum suum genus, esse minus grave secundum aliquas circumstan-
tias; et ideo August. noluit praecipitare sententiam de malo catholico, et hae-
retico alias non peccante: quia peccatum haeretici, etsi sit gravius ex genere,
potest tamen ex aliqua circumstantia alleviari: et e converso peccatum catho-
lici ex aliqua circumstantia aggravari. -

AD SECUNDUM dicendum, quod infidelitas habet ignorantiam adjunctam,
et habet renitentiam ad ea, quae sunt fidei: et ex hac parte habet rationem
peccati gravissimi: ex parte autem ignorantiae habet aliquam rationem excu-
sationis, et maxime quando aliquis ex malitia non peccat3 sicut fuit in Apo-
stolo.

AD TERTIUM dicendum, quod infidelis pro peccato infidelitatis gravius pu-
nitur, quam alius peccator pro quocumque alio peccato, considerato peccati
genere: sed pro alio peccato, puta pro adulterio, si committatur a fideli, et
ab infedeli, ceteris paribus, gravius punitur: quia gravius peccat fidelis, quam
infideli53 tum propter notitiam veritatis ex fide3 tum etiam propter sacra-
menta fidei, quibus est imbutus, quibus peccando contumeliam facit.

ARTICULUS IV. 54

UTRUM OMNIS ACTIO INFIDELIS SIT PECCATUM.
(2. Dist.7 .q. Ι. art. 2. et Mal. q. 2. azt. 5. ad 7. et Rom. 14..)

AD QUARTUM sic proceditur. Videtur, quod quaelibet actio infidelis sit
peccatum: quia super illud Rom. 14: Omne, quod non est cx fida, peccatum est,
dicit Gloss. (ord. ex mnsam. Prosp. cap. 106. *inter op. Aug.) .· Omnis infidelium
vita est peccatum: sed ad vitam infidelium pertinet omne, quod agunt, ergo
omnis actio infidelis est peccatum.

