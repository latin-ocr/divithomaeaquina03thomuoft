166 QUAESTIO XX. ARTICULUS 111.

stantiam perdit ». Et Isid. dicit in lib. 2. de Summo Bono (cap. 14.) .· « Per-
petrare flagitium aliquod, mors animae est3 sed desperare est descendere 'm
infernum ».

Et per hoc patet responsio AD OBJECTA.

ARTICULUS IV. 109

UTRUM DESPERATIO Ex ACCIDIA ORIATUR.

AD QUARTUM sic proceditur. Videtur, quod desperatio ex accidia non
oriatur: idem enim non procedit ex diversis causis: desperatio autem futuri
saeculi procedit ex luxuria, ut dicit Greg. 31. Moral. (cap. 17.); non ergo
procedit ex accidia.

2. PRAETEREA. Sicut spei opponitur desperatio, ita gaudio spirituali op-
ponitur accidia: sed gaudium spirituale procedit ex spe, secundum illud
Rom. 125 Spe gaudentem ergo accidia procedit ex desperatione, et non e
converso.

3. PRAETEREA. Contrariorum contrariae sunt causae: sed spes, cui oppo-
nitur desperatio, videtur procedere ex consideratione divinorum beneficio-
rum, et maxime ex consideratione incarnationis: dicit enim August. 13. de
Trin. (cap. 10.).· «Nihil tam necessarium fuit ad erigendam spem nostram,
quam ut demonstraretur nobis, quantum nos Deus diligeret. Quid vero hujus
rei isto indicio manifestius, quarn quod Dei Filius naturae nostrae dignatus
est inire consortium? >) Ergo desperatio magis procedit ex negligentia hujus
considerationis, quam ex accidia.

SED CONTRA est, quod 31. Moral. (cap. 17. a med.) Gregorius desperatio-
nem enumerat inter ea, quae procedunt ex accidia.

RESPONDEo dicendum, quod, sicut supra dictum est (q. 17. art. 1. et 1-2.
q. 40. art. L), objectum spei est bonum arduum possibile adipisci vel per se,
vel per alium: dupliciter potest ergo in aliquo spes deficere de beatitudine
obtinenda: uno modo, quia non reputat cam ut bonum arduum: alio modo,
quia non reputat eam ut possibilem adipisci vel per se, vel per alium. Ad
hoc autem quod bona spiritualia non sapiant nobis quasi bona, vel non videan-
tur nobis quasi magna bona, praecipue perducimur per hoc, quod affectus
noster est infectus amore delectationum corporalium3 inter quas praecipuae
sunt delectationes venereae: nam ex affectu harum delectationum contingit
quod homo fastidit bona spiritualia, et non sperat ea quasi quaedam bona
ardua: et secundum hoc desperatio causatur ex luxuria. Ad hoc autem quod
aliquod bonurn arduum non aestimet ut possibile sibi adipisci per se, vel
per alium, perducitur ex nimia dejectione3 quae quando in affectu hominis
dominatur, videtur ei, quod numquam possit ad aliquod bonum relevari3
et quia accidia est tristitia quaedam dejectiva spiritus, ideo per hunc modum
desperatio ex accidia generatur: hoc autern est proprium objectum spei, sci-
licet quod sit possible, nam boumn, et arduum etiam ad alias passiones
pertinent3 unde specialius oritur ex accidia: potest tamen oriri ex luxuria,
ratione jam dicta (l'n corp).

Unde patet responsio AD PmMUM.

AD SECUNDUM dicendum, quod, sicut Phil. dicit in 1. Rhet. (cap. rr), si-
cut spes facit delectationem, ita etiam homines in delectationibus existentes
cfficiuntur majoris spei: et per hunc etiam modum homines in tristitiis exi-

