572 QuAESTIO LXXXI. ARTICULUS VII.

RESPONDEO dicendum, quod Deo reverentiam, et honorem exhibemus,
non propter seipsum, quia ex seipso est gloria plenus, cui nihil a creatura
adjici potest, sed propter nos, quia videlicet per hoc quod Deum reveremur,
et honoramus, mens nostra ei subjicitur: et in hoc ejus perfectio consistit:
quaelibet enim res perficitur per hoc quod subditur suo superiori; sicut corpus
per hoc quod vivificatur ab anima3 et aer per hoc quod illuminatur a sole:
mens autem humana indiget ad hoc quod conjungatur Deo, sensibilium ma-
nuductione; quia iuvisibilia Deiper eu, quaefacta sicut, intellecta conspiciuntur,
ut Apost. dicit Rom. 1.; et ideo in divino cultu necesse est aliquibus corpo-
ralibus uti, ut eis quasi signis quibusdam mens hominis excitetur ad spiri-
tuales actus, quibus Deo conjungitur: et ideo religio habet quidem interiores
actus quasi principales, et per se ad religionem pertinentes: exteriores vero
actus, quasi secundarios, et ad interiores actus ordinatos.

AD PRIMUM ergo dicendum, quod Dominus loquitur quantum ad id, quod
est principale, et per se intentum in cultu divino.

AD SECUNDUM dicendum, quod hujusmodi exteriora non exhibentur Deo,
quasi his indigeat, secundum illud Ps. 49.: Numquid manducabo carnes tauro-
rum, aut sauguinem hircorum potabo? sed exhibentur Deo, tamquam signa
quaedam interiorum, et spiritualium operum, quae per se Deus acceptat3
unde August. dicit in 10. de Civ. Dei (cap. 5.) .· « Sacrificium visibile invisi-
bilis sacrificii sacramentum, idest sacrum signum est )).

AD TERTIUM dicendum, quod idololatrae deridentur ex hoc, quod ea quae
ad homines pertinent, idolis exhibebant, non tamquam signa excitantia eos

ad aliqua spiritualia, sed tamquam per se eis accepta; et praecipue quia
erant vana, et turpia.

ARTICULUS vm. 433
UTRUM RELIGIO SIT IDEM SANCTITATI.

AD OCTAVUM sic proceditur. Videtur, quod religio non sit idern sancti-
tati: religio enim est quaedam specialis virtus, ut habitum est (art. 4. huj. q.):
sanctitas autem dicitur esse generalis virtus: est enim faciens fideles, et ser-
vantes ea, quae ad Deum sunt justa, ut Andronicus dicit; ergo sanctitas non
est idem religioni.

2. PRAETEREA. Sanctitas munditiam importare videtur: dicit enim Dionys.
12. cap. de Div. Nom., quod sanctitas est ab omni immunditia libera, et perfecta,
et omnino immaculata munditia: munditia autem maxime videtur pertinere
ad temperantiam, quae turpitudines corporales excludit3 cum ergo religio
ad justitiam pertineat, videtur quod sanctitas non sit idem religioni.

3. PRAETEREA. Ea quae dividuntur ex opposito, non sunt idem: sed in
quadarn enumeratione partium justitiae sanctitas condividitur religioni, ut
supra habitum est (q. 80.); ergo sanctitas non est idem quod religio.

SED CONTRA est, quod dicitur Luc. L: serviamus illi in sanctitate, etjusti-
tia.- sed servire Deo pertinet ad religionem, ut supra habitum est (art. 1. huj.
q. ad 3. ct art. 3. ud 2.); ergo religio cst idem sanctitati.

RESPONDEO dicendum, quod nomen sanctitatis duo videtur importare: uno
quidem modo munditiam: et huic significationi competit nomen graecum:
dicitur enim ἅγιος, quasi sine terra: alio modo importat firmitatem; unde apud
antiquos sancta dicebantur, quae legibus erant munita, ut violari non debe-

