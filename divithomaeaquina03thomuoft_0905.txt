QUAEsrto cxxxv. ART1cuLus 11. 897

portionem, quae esse debet sumptus ad opus secundum regulam rationis3
unde manifestum est, quod vitio parvificenfiae, quo aliquis deficit a debita
proportione expensarum ad opus, intendens minus expendere, quam dignitas
operis requirat, opponitur vitium, quo aliquis dictam proportionem excedit,
ut scilicet plus expendat, quam sit operi proportionatum; et hoc vitium graece
quidem dicitur βαναυσία, a furno dicta3 quia videlicet ad modum ignis
qui est in furno, omnia consumit: vel dicitur (ἰπυροκαλία, idest sine bono igne3
quia ad modum ignis onmia consumit non propter bonum3 unde latine hoc
vitium potest nominari consumptio. ’

AD PRIMUM ergo dicendum, quod magnificentia dicitur esse ex eo quod
facit magnum opus, non autem ex eo quod in sumptu excedat proportionem
operis: hoc enim pertinet ad vitium, quod opponitur parvificentiae.

AD SECUNDUM dicendum, quod idem vitium contrariatur virtuti, quae est
in medio, et contrario vitio; sic ergo vitium consumptionis opponitur parvi-
sxcentiae in eo, quod excedit in sumptu operis dignitatem, expendens multa,
ubi pauca oporteret expendere: opponitur autem magnificentiae ex parte
operis magni, quod praecipue intendit magnificus: inquantum scilicet ubi
oportet multa expendere, nihil, aut parum expendit.

AD TERTIUM dicendum, quod consumptor ex ipsa specie actus opponitur
parvifico, inquantum transcendit regulam rationis, a qua parvificum deficit:
nihil tamen prohibet, quin hoc ad finem alterius vitiis ordinetur, puta inanis
gloriae, vel cujuscumque alterius.

QUAESTIO CXXXVI.

DE PATIENTIA, IN QUINQUE ARTICULOS DIVISA.

Deinde considerandum est de patientia.

Et circa hoc quaeruntur quinque.

Primo. Utrum patientia sit virtus.

Secundo. Utrum sit maxima virtutum.
Tertio. Utrum possit haberi sine gratia.
Quarto. Utrum sit pars fortitudinis.

Quinto. Utrum sit idem cum longanimitate.

ARTICULUS I. 668
UTRUM PATIENTIA SIT VIRTUS.
(Infr. art. 5. corp. et supr. q. 128).

AD PRIMUM sic proceditur. Videtur, quod patientia non sit virtus: virtutes
enirn perfectissimae sunt in patria, ut August. dicit in 14. de Trin. (cap. 9.) .-
sed ibi non est patientia: quia nulla sunt ibi mala toleranda, secundum illud
Isa. 49„ et Apocal. 7.: Non esurient, neque sitient, et non percutiet eos aestus, neque
sol; ergo patientia non est virtus.

