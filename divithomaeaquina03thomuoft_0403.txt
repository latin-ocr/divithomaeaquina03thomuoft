 

QUAESTIO L11. ARTICULUS 111. 395

AD TERTIUM dicendum, quod consilium non est in Deo sicut in recipiente,
sed sicut in dante: hoc autem modo conformantur Deo Sancti in patria, sicut
recipiens influenti.

ARTICULUS iv. 094

UTRUM QUINTA BEATITUDO, QUAE EST DE MISERICORDIA,
CORRESPONDEAT DONO CONSILII.

(1-2. q. 69. art. 3. ad 3. et 3. Dist. 34. q. r. art. 4. et Matth. 5).

AD QUARTUM sic proceditur. Videtur, quod quinta beatitudo, quae est de
misericordia, non respondeat dono consilii: omnes enirn beatitudines sunt
quidam actus virtutum, ut supra habitum est (1-2. q. 69. art. r.): sed per con-
silium in omnibus virtutum actibus dirigimur3 ergo consilio non respondet
magis quinta beatitudo, quam alia.

2. PRAETEREA. Praecepta dantur de his, quae sunt de necessitate salutis:
consilium autem datur de his, quae non sunt de necessitate salutis: miseri-
cordia autem est de necessitate salutis, secundum illud Jac. 2. :chdicium sina
misericordia illi, qui nonfacit misericordium: paupertas autem non est de ne-
cessitate salutis, sed pertinet ad perfectionem vitae, ut patetMattli. 19.; ergo
dono consilii magis respondet beatitudo paupertatis, quam beatitudo mise-
ricordiae.

3. PRAETEREA. Fructus consequuntur ad Beatitudines: important'enim de-
lectationem quamdam spiritualem, quae consequitur perfectos actus virtutum:
sed inter fructus nou ponitur aliquid respondens dono consilii, ut patet
Galat. 5.; ergo etiam beatitudo misericordiae non respondet dono consilii.

SED CONTRA est, quod Aug. dicit in lib. de Serm. Doni. in monte (cap. 4.).-
« Consilium convenit misericordibus, quia unicum remedium est de tantis
malis erui, dimittere aliis, et dare ›>.

RESPONDEO dicendum, quod consilium proprie est de his, quae sunt utilia
ad finem; unde ea quae maxime sunt utilia ad finem, maxime debent cor-
respondere dono consilii: hoc autem est misericordia, secundum illud 1. ad
Tim. 4: Pietas ad omnia utilis est: et ideo specialiter dono consilii respondet
beatitudo misericordiae, non sicut elicienti‚ sed sicut dirigenti.

AD PRIMUM ergo dicendum, quod etsi consilium dirigat in omnibus actibus
virtutum3 specialiter tamen dirigit in operibus misericordiae, ratione jam
dicta (in corp).

AD SECUNDUM dicendum, quod consilium, secundum quod est donum
Spiritus·Sancti, dirigit nos in omnibus, quae ordinantur in finem vitae aeternae

sive sint de necessitate salutis, sive non: et tamen non omne opus miseri-
cordiae est de necessitate salutis.

AD TERTIUM dicendum, quod fructus importat quiddam ultimum: in pra-
cticis autem non est ultimum in cognitione, sed in operatione, quae est finis,
et ideo inter fructus nihil ponitur, quod pertineat ad cognitionem practicam3
sed solum ea quae pertinent acl operationes, in quibus cognitio practica di-
rigit: inter quae ponitur bonitas, et benignitas, quae respondent misericordiae.

