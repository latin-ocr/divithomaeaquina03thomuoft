1276 QUAESTIO CLXXXIX. ARTICULUS V.

per quem sint doli capaces: quem quidem pueri habent ut frequentius circa
quartumdecimum annum, puellae vero circa duodecimum, qui dicuntur anni
pubertatis: in quibusdam tamen anticipatur, et in quibusdam tardatur secundum
diversam dispositionem naturae. Alio modo impeditur efficacia simplicis voti,
si aliquis Deo voveat, qui non est propriae potestatis: puta si servus etiam
usum rationis habens voveat se religionem intrare, aut etiam ordinetur igno-
rante domino, potest enim hoc dominus revocare, ut habetur in Decr. Dist. 54.
cap.: δι’ ser-vim et quia pueri, vel puellae infra pubertatis annos naturaliter
sunt in potestate patris quantum ad dispositionem suae vitae, poterit pater
votum eorum revocare, vel acceptare, si sibi placuerit, ut expresse dicitur de
muliere, Numer. 3o.; sic ergo si puer ante annos pubertatis simplex votum
emittat, antequam habeat plenum usum rationis, non obligatur ex voto: si
autem habeat usum rationis ante annos pubertatis, obligatur quidem, quan·
tum in se est, ex suo voto: tamen potest obligatio removeri per auctoritatem
patris, in cujus potestate adhuc existit: quia ordinatio legis, qua unus homo
subditur alteri, respicit id quod in pluribus accidit: si vero annos pubertatis
excedat, non potest revocari auctoritate parentum: si tamen nondum haberet
plenum usum rationis, non obligaretur quoad Deum. Aliud autern est votum
solemne, quod facit monachum, vel religiosum: quod quidem subditur ordi-
nationi Ecclesiae propter solemnitatem, quam habet annexam; et quia Ec-
clesia respicit id quod in pluribus est; professio ante tempus pubertatis facta,
quantumcumque aliquis habeat usum rationis plenum, vel sit doli capax, non
habet suum effectum, ut faciat profitentem iam esse religiosum: et tamen
licet ante pubertatis annos profiteri non possint, possunt tamen cum volun-
tate parentum in religione recipi, ut nutriantur ibidem, sicut deJoanne Bapti-
sta legitur, Lucae 1., quod puer crescebat, et confortabatur spiritu, et erat in de-
serti& unde, sicut Greg. dicit in 2. Dialog. (cap. 3.), « B. Benedicto Romani
nobiles suos filios omnipotenti Deo nutriendos dare coeperunt >), quod est
valde expediens, secundum illud Thren. 3.: Bonum est viro, cum portaverit
jugum ab adolescentia sucu unde et communi consuetudine pueri applicantur
illis officiis, vel artibus, in quibus sunt vitam acturi. '

An PRIMUM ergo dicendum, quod legitima aetas ad hoc, quod aliquis ton-
deatur curn voto solemni religionis, est tempus pubertatis, in quo homo po-
test uti spontanea voluntate: sed ante annos pubertatis potest esse legitima
aetas ad hoc, quod aliquis tondeatur in religione nutriendus.

AD SECUNDUM dicendum, quod religionis status principaliter ordinatur
ad perfectionem consequendam, ut supra habitum est (q. 186. art. r. ad 4.),·
et secundum hoc convenit pueris, qui de facili inducuntur: ex consequenti
autem dicitur esse status poenitentiae, inquantum per observantiam religionis
peccatorum occasiones tolluntur, ut supra dictum est (q. 186. art. 6.).

An TERTIUM dicendum, quod pueri sicut non coguntur ad jurandum, sicut
Canon dicit, ita non coguntur ad vovendum: si tamen voto, vel juramento
se adstrinxerint ad aliquid faciendum, obligantur quoad Deum, si habeant
usum rationis: sed non obligantur quoad Ecclesiam ante quatuordecim annos.

Ao QUARTUM dicendum, quod, Num. 30„ non reprehenditur mulier in puel-
lari aetate constituta, si voveat absque consensu parentum: potest tamen re-
vocari a parentibus: ex quo patet, quod non peccat vovend03 sed intelligitur
se voto obligare, quantumin se est, absque praejudicio auctoritatis paternae.

