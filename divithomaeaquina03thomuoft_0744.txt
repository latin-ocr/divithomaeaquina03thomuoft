736 QUAESTIO civ. ARTICULus 111.

fini3 finis autem potior est his quae sunt ad finem; si ergo bona creata
propter hoc contemnantur ut Deo inhaereatur, major est laus virtutis ex
hoc quod Deo inhaeret, quam ex hoc quod bona terrena contemnit, et ideo
« illae virtutes, quibus Deo secundum se inhaeretur, scilicet theologicae, sunt
potiores virtutibus moralibus, quibus aliquid terrenum contemnitur, ut Deo
inhaereatur». Inter virtutes autem morales tanto aliqua potior est, quanto
aliquis majus aliquid contemnit, ut Deo inhaereat; sunt autem tria genera
bonorum humanorum, quae homo potest contemnere propter Deum3 quo-
rum infimum sunt exteriora bona: nmdium autern sunt bona corporis: supre-
mum autem sunt bona animae: inter quae quodammodo praecipuum est vo-
luntas, inquantum scilicet per voluntatem homo omnibus aliis bonis utitur;
et ideo, per se loquendo, laudabilior est obedientiae virtus, quae propter Deum
contemnit propriam voluntatem, quam aliae virtutes morales, quae propter
Deum aliqua alia bona contemnunt. Unde Greg. dicit ult. Moral. (loc. sup.
cit.) quod « obedientia victimisjure praeponitur3 quia per victimas aliena caro,
per obedientiam vero voluntas propria mactatur »3 unde etiam quaecumque
alia virtutum opera ex hoc meritoria sunt apud Deum, quod fiunt, ut obediatur
voluntati divinae3 nam si quis etiam martyrium sustineret, vel omnia sua
pauperibus erogaret, nisi haec ordinaret ad impletionem divinae voluntatis,
quod directe ad obedientiam pertinet, meritoria esse non possent; sicut nec
si fierent sine charitate, quae sine obedientia esse non potest: dicitur enim 1.
Joan 2. quod qni dicit s: nossa Deum, et mandata ejus non custodit, mendax est...,
qni antem ser-vat verba ejus, vere in hoc charitas Dei perfecta est,· et hoc ideo
est quia amicitia facit idem velle, et nolle.

AD PRmUM ergo dicendum, quod obedientia procedit ex reverentia, quae
exhibet cultum, et honorem superiori: et quantum ad hoc sub diversis vir-
tutibus continetur; licet secundum se considerata, prout respicit rationem
praecepti, sit una specialis virtus, inquantum ergo procedit ex reverentia
praelatorum, continetur quodammodo sub observantia3 inquantum vero pro-
cedit ex reverentia parentum, sub pietate3 inquantum vero procedit ex reve-
rentia Dei, sub religione: et pertinet ad devotionem, quae est principalis
actus religionis3 unde secundum hoc laudabilius est obedire Deo, quam sa-
crificium offerre, et etiam quia in sacrificio immolatur aliena caro, per obe-
dientiam autem propria voluntas, ut Gregorius dicit (loc. sup. cit.).· specia-
liter tamen in casu, in quo loquebatur Samuel, melius fuisset Sauli obedire
Deo, quam animalia pinguia Amalechitarum in sacrificium. offerre contra
Dei mandatum.

AD SECUNDUM dicendum, quod ad obedientiam pertinent omnes actus vir-
tutum, prout sunt in praecepto, inquantum ergo actus virtutum operantur
causaliter, vel dispositive ad earum generationem, et conservationem, intan-
tum dicitur, quod obedientia omnes virtutes menti inserit, et custodit: nec
tamen sequitur, quod obedientia sit simpliciter omnibus virtutibus prior,
propter dno: ,tu-into, quia licet actus virtutis cadat sub praecepto, potest ta-
men aliquis implere actum virtutis, non attendens ad ration'em praecepti;
unde si aliqua virtus sit, cujus objectum sit naturaliter prius, quam prae-
ceptum, illa virtus dicitur naturaliter prior, quam obedientia, ut patet de fide,
per quam nobis divinae auctoritatis sublimitas innotescit, ex qua competit ei
potestas praecipiendi: secundo, quia infusio gratiae, et virtutum potest prae-
cedere etiam tempore omnem actum virtuosum: et secundum hoc neque tem-
pore, neque natura est obedientia omnibus aliis virtutibus prior.

 

