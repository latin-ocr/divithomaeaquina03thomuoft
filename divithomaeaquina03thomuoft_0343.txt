QUAESTIO XLIII. ARTICULUS VIII. 335

AD QUINTUM dicendum, quod scandalum, quod vitabat Apostolus, ex igno-
rantia procedebat Gentilium, qui hoc non consueverant3 et ideo ad tempus
abstinendum erat, ut prius instruerentur hoc esse debitum: et ex simili causa
Ecclesia abstinet a decimis exigendis in terris, in quibus non est consuetum
decimas solvere.

QUAESTIO XLIV.

DE PRAECEPTIS CHARITATIS, IN OCTO ARTICULOS DIVISA.

Deinde considerandum est de praeceptis charitatis.

Et circa hoc quaeruntur octo.

Primo. Utrum de charitate sint danda praecepta.

Secundo. Utrum unum tanturn, vel duo.

Tertio. Utrum duo sufficiant.

Quarto. Utrum convenienter praecipiatur, ut Deus ex toto corde diligatur.
Quinto. Utrum convenienter addatur: ex tota mente, etc.

Sext0. Utrum praeceptum hoc possit in vita ista impleri.

Septimo. De hoc praecepto: Diliges proximum tuum, sicut teipsum.
Octavo. Utrum ordo charitatis cadat sub praecepto.

ARTICULUS I. 241

UTRUM DE CHARITATE DEBEAT DARI ALIQUOD PRAECEPTUM.

(Lib. 3. Contr. g. cap. 116. et 117).

AD PRIMUM sic proceditur. Videtur, quod de charitate non debeat dari
aliquod praeceptum: charitas enim imponit modurn actibus omnium vir-
tutum, de quibus dantur praecepta3 cum sit forma virtutum, ut supra dictum
est (q. 23. art. S.).· sed modus non estin praecepto, ut communiter dicitur;
ergo de charitate non sunt danda praecepta.

2. PRAETEREA. Charitas, quae in cordibus nostris per Spiritum Sanctum
diffunditur, facit nos liberos; quia ubi Spiritus Domini, ilai libertas, ut dicitur
2. ad Cor. 3.: sed obligatio, quae ex praeceptis nascitur, libertati opponitur;
quia necessitatem imponit3 ergo de charitate non sunt danda praecepta.

3. PRAETEREA. Charitas est praecipua inter ornnes virtutes, ad quas ordi-
nantur praecepta, ut ex supra dictis patet (1-2. q. 90. art. 2. at q. 100. art. 2.),·
si ergo de charitate darentur aliqua praecepta, deberent poni inter praecipua
praecepta, quae sunt praecepta decalogi: non autem ponuntur; ergo nulla
praecepta sunt de charitate danda.

SED CONTRA. Illud, quod Deus requirit a nobis, cadit sub praecepto: re-
quirit autem Deus ab homine, ut diligat eum, ut dicitur Deut. 10.; ergo de
dilectione charitatis, quae est dilectio Dei, sunt danda praecepta.

RESPONDEO dicendum, quod, sicut supra dictum est (q. 16. art. I. et 1-2.
q. 99. art. 1.)‚ praeceptum importat rationem debiti: intantum ergo aliquid

 

