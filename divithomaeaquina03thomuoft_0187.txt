QUAESTIO XXIII. ARTICULUS VI. 181

ritatis obiectum est bonum; spei autem objectum est bonurn arduum; ergo
spes est excellentior charitate.

SED CONTRA est, quod dicitur 1. ad Cor. 13.: ,Παίων horum est charitas.

RESPONDEO dicendum, quod cum bonum in humanis actibus attendatur,
secundum quod regulantur debita regula, necesse est quod virtus humana,
quae est principium bonorum actuum, consistat in attingendo humanorum
actuum regulam: est autem duplex regula humanorum actuum, ut supra dictum
est (art. 3. huj. q.); scilicet: ratio hnmana, et Deus: sed Deus est prima re-
gula, a qua etiam humana ratio regulanda est3 et ideo virtutes theologicae,
quae consistunt in attingendo illam regulam primam, eo quod earum objectum
est Deus, excellentiores sunt virtutibus moralibus, vel intellectualibus, quae
consistunt in attingendo rationem humanam; propter quod oportet, quod
etiam inter ipsas virtutes theologicas illa sit potior, quae magis Deum attingit.
Semper autem id, quod est per se, majus est eo, quod est per aliud: fides
autem, et spes attingunt quidem Deum, secundum quod ex ipso provenit
nobis vel cognitio veri, vel adeptio boni: sed charitas attingit ipsum Deum,
ut in ipso sistat, non ut ex eo aliquid nobis proveniat3 et ideo charitas est
excellentior fide, et spe, et per consequens omnibus aliis virtutibus: sicut
etiam prudentia, quae attingit rationem secundum se, est excellentior, quam
aliae virtutes morales, quae attingunt rationem, secundum quod ex ea rne-
dium constituitur in operationibus, vel passionibus humanis.

AD PRIMUM ergo dicendum, quod operatio intellectus completur, secun-
dum quod intellectum est in intelligente3 et ideo nobilitas operationis in-
tellectualis attenditur secundum mensuram intellectus: operatio autem vo-
luntatis, et cujuslibet virtutis appetit-{vae perficitur in inclinatione appetentis
ad rem, sicut ad terminum, et ideo dignitas operationis appetitivae attenditur
secundum rem, quae est objectum operationis: ea autem quae sunt infra ani-
mam, nobiliori modo sunt in anima, quarn in seipsis: quia unumquodque est
in aliquo per modum ejus, in quo est, ut habetur in libro de causis (propos. 12.
et 20.).· quae vero sunt supra animam, nobiliori modo sunt in seipsis, quam
sint in anima3 et ideo eorum, quae sunt infra nos, nobilior est cognitio, quarn
dilectio: propter quod Philos. in 6. Eth. (rap. 7. et 12.) praetulit virtutes intel-
lectuales moralibus: sed eorum, quae sunt supra nos, et praecipue Dei dile-
ctio cognotioni praefertur; et ideo charitas est excellentior fide.

AD SECUNDUM dicendum, quod fides non operatur per dilectionem, sicut
per instrumentum, ut dominus per servum3 sed sicut per formam propriam3
et ideo ratio non sequitur.

AD TERTIUM dicendum, quod idern bonum est objectum charitatis, et spei:
sed charitas importat unionem ad illud bonum ; spes autem distantiam quam-
dam ab eo3 et inde est, quod charitas non respicit illud bonum ut arduum,
sicut spes: quod enim jam unitum est, non habet rationem ardui: et ex hoc
apparet, quod charitas est perfectior spe.

ARTICULUS VH. 122
UTRUM SINE CHARITATE POSSIT ESSE ALIQUA VERA VIRTUS.
(1-2. q. 65. czrt. 2. et 4. et Virt. q. 14. art. 6. et Quodl. 12. art. 12.).

AD SEPTIMUM sic proceditur. Videtur, quod sine charitate possit esse aliqua
vera virtus: virtutis enim proprium est bonum actum producere: sed illi, qui

S. ΤΗΟΜΑΕ Summa Theologica. Vol. ΙΙΙ. 13

