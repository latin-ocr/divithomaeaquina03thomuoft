996 QUAESTIO cmv. AR‘rchLus 11.

non omnis inordinatus usus ciborum est peccatum mortale3 ergo nec omnis
inordinatus concubitus; quod maxime videtur de fornicatione simplici, quae
minima est inter species enumeratas.

SED CONTRA est, quod dicitur Tobiae 4: Attende tibi ab omni fornicatione,
ct praetar uxorem tuam numquam patiaris crimen scire: crimen autem importat
peccatum mortale; ergo fornicatio, et omnis concubitus, qui est praeter uxo-
rem, est peccatum mortale.

2. Praeterea. Nihil excludit a regno Dei, nisi peccatum mortale: forni-
catio autem excludit, ut patet per Apost. ad Gal. 5., ubi praemissa fornica-
tione, et quibusdam aliis vitiis, subdit: Qui talia agunt, regnum Dei non con-
ssquentum ergo fornicatio simplex est peccatum mortale.

3. Praeterea, In Decretis dicitur 22. q. 1. (cap. Praedicandum): «Nosse
debent, talem de perjurio poenitentiam imponi debere, qualem de adulterio,
et fornicatione, et de homicidio sponte commisso, et de caeteris criminalibus
vitiis »ς ergo fornicatio simplex est peccatum criminale, seu mortale.

RESPONDEO dicendum, quod absque omni dubio tenendum est, quod for-
nicatio simplex sit peccatum mortale, non obstante quod Deuteron. 23. super
illud: Non erit meretrix, etc. dicit Gloss. (ordin. August. lib. de QQ. in Denter.
q. 37.): «Ad meretrices prohibet accedere, quarum est venialis turpitudo »z
non enim debet dici venialis, sed venalis, quod est proprium meretricum. Ad
hujus autem evidentiam considerandum est, quod peccatum mortale est omne
peccatum, quod committitur directe contra vitam hominis: fornicatio autem
simplex importat inordinationem, quae vergit in nocumentum vitae ejus, qui
est ex tali concubito nasciturus: videmus enim in omnibus animalibus, in
quibus ad educationem prolis requiritur cura maris, et foeminae, quod in eis
non est vagus concubitus, sed maris ad certam foeminam, unam, vel plures:
sicut patet in omnibus avibus: secus autem est in animalibus, in quibus sola
foemina sufficit ad educationem foetus, in quibus est vagus concubitus; ut
patet in canibus, et hujusmodi aliis animalibus: manifestum est autern, quod
ad educationem hominis non solum requiritur cura matris, a qua nutritur,
sed multo magis cura patri5‚ a quo est instituendus, et defendendus, et in bonis
tam interioribus, quam exterioribus promovendus; et ideo contra naturam
hominis est, quod utatur vago concubitu3 sed oportet quod sit maris ad de-
terminatam foeminam, cum qua permaneat non per modicum tempus, sed
diu, vel etiam per totam vitam: et inde est, quod naturaliter inest maribus
in specie humana solicitudo de certitudine prolis: quia eis imminet educatio
prolis: haec autem certitudo tolleretur, si esset vagus concubitus. Haec autem
determinatio certae foeminae matrimonium vocatur3 et ideo dicitur esse de
jure naturali: sed quia concubitus ordinatur ad bonum commune totius hu-
mani generis, bona autem communia cadunt sub determinatione legis, ut
supra habitum est (1-2 q. 90. art. 2.), consequens est, quod ista conjunctio
maris ad foeminam, quae matrimonium dicitur, lege aliqua determinetur:
qualiter autem sit apud nos determinatum, in 3. parte hujus Operis dicetur
(quam non absolvit; vid. Supplem. q. 50. υτ seq. et 4. Dist. 27. et seq.) curn de
matrimonii sacramento tractabitur: unde cum fornicatio sit concubitus vagus, ι
utpote praeter matrimonium existens, et contra bonum prolis educandae, et
ideo est peccatum mortale: nec obstat, si aliquis fornicando aliquam cogno-
scens sufficienter provideat proli de educatione: quia id quod cadit sub legis
determinatione, judicatur secundum id qu wd communiter accidit, et non se-
cundum id quod in aliquo casu potest accidere.

 

