602 QUAESTIO LXXXIV. ARTICULUS 1.

taussum, etfratrum tuorum : tum etiam ad excludendum idololatriae occasionem:
unde subditur: Deum adora.

AD SECUNDUM dicendum, quod sub majestate divina intelligitur omnis
Dei excellentia3 ad quam pertinet, quod in ipso, sicut in summo bono, bea-
tificamur.

AD TERTIUM dicendum, quod quia una est excellentia trium personarum,
unus honor, et reverentia eis debetur, et per consequens una adoratio: in
cujus figuram curn legitur de Abraham, Gen. 18„ quod tres viri ei apparue-
runt, adorans unum alloquitur, dicens: Domine, si inveni gratiam, etc.: terna
autern genuflexio signum est ternarii personarum, non autem diversitatis
adorationum.

ARTICULUS Π. 456
UTRUM ADORATIO IMPORTET ACTUM CORPORALEM.
(Supr. q. 18. art. 7. et 3. Dist. 9. q. 1. art. 3. et lib. 3. Contr. g. cap. 119).

AD SECUNDUM sic proceditur. Videtur, quod adoratio non importet actum
corporalem: dicitur enim Joan. 4: Veri adoratores adorabunt Patrem in spiritu,
et varitate: sed id quod fit in spirim, non pertinet ad corporalem actum3 ergo
adoratio non importat corporalem actum.

2. PRAETEREA. Nomen adorationis ab oratione sumitur: sed oratio prin-
cipaliter consistit in interiori actu, secundum illud 1. ad Cor. 14: Orabo spi-
ritu, orabo et manta· ergo adoratio non importat corporalem actum.

3. PRAETEREA. Corporales actus ad sensibilem cognitionem pertinent:
Deum autem non attingimus sensu corporis, sed mentis; ergo adoratio non
importat corporalem actum.

SED CONTRA est, quod super illud Exod. 20.: Non adorabis ea, neque coles,
dicit Glos. (0›·d1·n.): «Nec affectu colas, nec specie adores».

RESPONDEO dicendum, quod, sicut Damasc. dicit in 4. lib. (Orth. Fid.
cap. 13), quia ex duplici natura compositi sumus: intellectuali scilicet, et sen-
sibili, duplicem adorationem Deo offerimu33 scilicet: spiritualem, quae con-
sistit in interiori mentis devotione, et corporalem, quae consistit in exteriori
corporis humiliatione. Et quia in omnibus actibus latriae, id quod est exte-
rius, refertur ad id quod est interius, sicut ad principalius, ideo ipsa exterior
adoratio fit propter interiorem, ut videlicet per signa humilitatis, quae cor-
poraliter exhibemus, excitetur noster affectus ad subjiciendum se Deo: quia
connaturale est nobis, ut per sensibilia ad intelligibilia procedamus.

AD PRIMUM ergo dicendum, quod etiam adoratio corporalis in spiritu fit,
inquantum ex spirituali devotione procedit, et ad eam ordinatur.

AD SECUNDUM dicendum, quod sicut oratio primordialiter est quidem in
mente, secundario autem verbis exprimitur, ut supra dictum est (q. 83. art. 12.)‚
ita etiam adoratio principaliter quidem in interiori Dei reverentia consistit,
secundario autem in quibusdam corporalibus humilitatis signis: sicut genu-
flectimus, nost1·am infirmitatem designantes in comparatione ad Deum: pro-
sternimus autem nos, quasi prolitentes uos nihil esse ex nobis.

AD TERTIUM dicendum, quod etsi per sensum Deum attingere non pos-
sumus; per sensibilia tamen signa mens nostra provocatur, ut tendat in Deum.

 

