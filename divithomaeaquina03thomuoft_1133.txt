QUAESTIO CLXXIII. ARTICULUS 111. 1125

RESPONDEo dicendum, quod, sicut dictum est (art. praec), prophetica re-
velatio fit secundum qual1cor5 scilicet: secundum influxum intelligibilis lumi-
nis3 secundum immissionem intelligibilium specierum ; secundum impressionem,
vel ordinationem imaginabilium formarum, et sermidam expressionem forma-
rum sensibilium. Manifestum est autem, quod non fit abstractio a sensibus,
quando aliquid repraesentatur menti Prophetae per species sensibiles, sive
ad hoc specialiter formatas divinitus3 sicut rubus ostensus Moysi (Exod. 3.),
et scriptura ostensa Danieli (Dan. 5.), sive etiam per alias causas productas,
ita tamen quod secundum divinam providentiam ad aliquid prophetice signi
ficandum ordinetur: sicut per arcam Noe significabatur Ecclesia. Similiter
. etiam non est necesse, ut fiat alienatio a sensibus exterioribus per hoc, quod
mens Prophetae illustratur intelligibili lumine, aut formatur intelligibilibus
speciebus; quia in nobis perfectum judicium intellectus habetur per conver-
sionem ad sensibilia, quae sunt prima nostrae cognitionis principia, ut in 1.
habitum est (q. 84. art. 7.). Sed quando fit revelatio prophetica secundum
formas imaginarias, necesse est fieri abstractionem a sensibus, ut talis appa-
ritio phantasmatum non referatur ad ea quae exterius sentiuntur: sed abstractio
a sensibus quandoque fit perfecta· ut scilicet nihil homo sensibus percipiat:
quandoque autem imperfect& ut scilicet aliquid percipiat sensibus, non tamen
plene discernat ea quae exterius percipit, ab his quae imaginabiliter videt3
unde Augustinus dicit 12. super Gen. ad liter. (cap.12.): « Sic videntur, quae
in spiritu fiunt, imagines corporum, quemadmodum corpora ipsa per corpus;
ita ut simul cernatur homo aliquis praesens oculis, et absens alius spiritu,
tamquam oculis». Talis tamen alienatio a sensibus non fit in Prophetis cum
aliqua inordinatione naturae (sicut in arreptitiis, vel in furiosis), sed per ali-
quam causam ordinatam : vel naturalem, sicut per somnium3 vel spiritualem,
sicut per comtemplationis vehementiam, sicut de Petro legitur Act. 10., quod
cnm oraret in coenarum, factus est in excessu menti& vel virtute divina rapiente,
secundum illud Ezech. 1.: Facta est super eum manus Domini.

AD PRIMUM ergo dicendum, quod auctoritas illa loquitur de Prophetis,
quibus imprimebantur, vel ordinabantur imaginariae formae: vel in dor-
miendo, quod significatur per somnium3 vel in vigilando, quod significatur
per visionem.

AD SECUNDUM dicendum, quod quando mens intenditur in suo actu circa
absentia, quae sunt a sensibus remota, tunc propter vehementiam intentio-
nis sequitur alienatio a sensibus: sed quando mens intenditur in suo actu
circa dispositionem, vel judicium sensibilium, non oportet quod a sensibus
abstrahatur.

AD TERTIUM dicendum, quod motus mentis propheticae non est secundum
virtutem propriam, sed secundum virtutem superioris influxus; et ideo quando
ex superiori influxu mens Prophetae inclinatur ad judicandum, vel disponen-
dum aliquid circa sensibilia, non fit alienatio a sensibus, sed solum quando
elevatur mens ad contemplandum aliqua sublimiora.

AD QUARTUM dicendum, quod spiritus Prophetarum dicuntur esse subje-
cti Prophetis, quantum ad propheticam enuntiationem, de qua ibi Apostolus
loquitur: quia scilicet ex proprio sensu loquuntur ea quae viderunt, non
mente perturbata, sicut arreptitii (ut dixerunt Priscilla, et Montanus), sed in
ipsa prophetica revelatione potius ipsi subjiciuntur spiritui prophetiae, idest
dono prophetico.

S. Tuomst Summa Theologica. Vol. ΙΙΙ.. 72

