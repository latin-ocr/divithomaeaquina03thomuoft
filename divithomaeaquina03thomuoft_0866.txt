858 QUAESTIO cxxvn. ARTICULUS 1.

QUAESTIO CXXVII.

DE AUDACIA, IN DUOS ARTICULOS DIVISA.

Deinde considerandum est de audacia.

Et circa hoc quaeruntur duo.

Primo. Utrum audacia sit peccatum.
Secundo. Utrum opponatur fortitudini.

ARTICULUS I. 640
UTRUM AUDACIA SIT PEccATUM.

AD PRIMUM sic proceditur. Videtur, quod audacia non sit peccatum: dici-
tur enim Job 39. de equo, per quem designatur bonus praedicator, secundum
Gregor. in Moral. (lib. 31. cap. ΙΙ.) quod audacter in occursum pergit armatis:
sed nullum vitium cedit in commendationem alicujus3 ergo esse audacem
non est peccatum.

2. PRAETEREA. Sicut Philos. dicit in 6. Ethic. (cap. 9.), «oportet consi-
liari quidem tarde, operari autem velociter consiliata »t sed ad hanc veloci-
tatem operandi juvat audacia3 ergo audacia non est peccatum, sed magis
aliquid laudabile.

3. PRAETEREA. Audacia est quaedam passio, quae causatur a spe, ut supra
habitum est (1-2. q. 45. art. 2.) cum de passionibus ageretur: sed spes non
ponitur peccatum, sed magis virtus3 ergo nec audacia debet poni peccatum.

SED CONTRA est, quod dicitur Eccli. 8.: Cum audaci non eas in via, ne
forte gravet mala sua in te: nullius autem societas est declinanda, nisi propter
peccatum; ergo audacia est peccatum.

RESPONDEO dicendum, quod audacia, sicut supra dictum est (1-2. q. 23.
art. 1. et q. 45), est quaedam passio: passio autem quandoque quidem est
moderata secundum rationem, quandoque autem caret moderatione vel per
excessum, vel per defectum3 et secundum hoc est passio vitiosa: sumuntur
autem quandoque nomina passionum a superabundanti: sicut ira dicitur non
quaecumque, sed superabundans, prout scilicet est vitiosa3 et hoc etiam modo
audacia per superabundantiam dicta ponitur esse peccatum.

AD PRIMUM ergo dicendum, quod audacia ibi sumitur, secundum quod
est moderata ratione: sic enim pertinet ad virtutem fortitudinis.

AD SECUNDUM dicendum, quod operatio festina commendabilis est post
consilium, quod est actus rationis: sed si quis ante consilium vellet festine
agere, non esset hoc laudabile, sed vitiosum: esset enim quaedam praecipi-
tatio actionis, quod est vitium prudentiae oppositum, ut supra dictum est
(q. 53. art. 3.); et ideo audacia, quae operatur ad velocitatem operandi, in-
tantum laudabilis est, inquantum a ratione ordinatur.

AD TERTIUM dicendum, quod quaedam vitia innominata sunt, et similiter
quaedam virtutes, ut patet per Phil. in 4. Ethic. (sap. 4. 5. cl 6. ct lib. 2. cup. 7.) ,·

