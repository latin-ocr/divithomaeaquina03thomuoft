QUAESTIO Lx. Anrtcums 1. 443

AD QUARTUM dicendum, quod justitia in principe quidem est sicut virtus
architectonica, quasi imperans, et praecipiens quod justum est; in subditis
autem est tamquam virtus exet-mim, et ministran53 et ideo judicium, quod
importat definitionem justi, pertinet ad justitiam, secundum quod est princi-
paliori modo in praesidente.

ARTICULUS Π. “ 335
UTRUM SIT LICITUM JUDICARE.

(Infr. art, 3. et 6. q. 67. art. Ι. et 4. Dist. 48. q. I. art. 1.
et Rom. Ι. et 1. Cor. 4.).

AD SECUNDUM sic proceditur. Videtur, quod non sit licitum judicare: non
enim infligitur poena nisi pro illicito: sed judicantibus imminet poena, quam
non judicantes effugiunt, secundum illud Matth. 7.: Nolite judicare, ut non
judicemini; ergo judicare est illicitum.

2. PRAETEREA. Rom. 14. dicitur: Tu qui es, quis judicas alienum servum?
suo domino stat, aut cadit: Dominus autem omnium Deus est; ergo nulli ho-
mini licet judicare.

3. PRAETEREA. Nullus homo est sine peccato, secundum illud 1.J0ann. 1.:
Si dixerimus, quia peccatum non habemus, nos ipsos seducimus: sed peccanti non
licet judicare, secundum illud Rom. 2.: Inexcusabilis es, 0 homo omnis, qui jzc-
dicas: in quo enim alterum judicas, teipsum condemnas: eadm enim agis, quae:
judicas ; ergo nulli est licitum judicare.

SED CONTRA est, quod dicitur Deuter. 16.: Iudices, et magistros constitues
in omnibus portis tuis, ut jud-icant populum justo judicio.

RESPONDEO dicendum, quod judicium intantum est licitum, inquantum
est justitiae actus: sicut autern ex praedictis patet (art. praec), ad hoc quod
judicium sit actus justitiae, tria requiruntur: primo quidem, ut procedat ex
inclinatione justitiae: secundo, quod procedat ex auctoritate praesidentis:
tertio, quod proferatur secundum rectam rationem prudentiae.

Quodcumque autern horum defuerit, judicium erit vitiosum, et illicitum:
uno quidem modo, quando est contra rectitudinem justitiae: et sic dicitur
judicium perversum, vel injustum: alio modo, quando horno judicat de his, in
quibus non habet auctoritatem: et sic dicitur judicium usurpatum: tertio modo,
quando deest certitudo rationis; puta cum aliquis de his judicat, quae sunt
dubia, vel occulta, propter aliquas leves conjecturas: et sic dicitur judicium
suspiciosum, vel temerarium.

AD PRIMUM ergo dicendum, quod Dominus ibi prohibet judicium teme-
rarium, quod est de intentione cordis, vel de aliis incertis, ut August. dicit
in lib. 2. de Serm. Dom. in monte (cap. 18.).· vel prohibet ibi judicium de
divinis; de quibus, cum sunt supra nos, non debemus judicare, sed simpli-
citer ea credere, ut Hilarius dicit super Matth. (can. 5.).· vel prohibet judi-
cium, quod non fit ex benevolentia, sed ex animi amaritudine, ut Chrysost.
dicit (hom. 17. in op. imperf. circ. princ).

AD SECUNDUM dicendum, quod judex constituitur ut minister Dei3 unde
dicitur Deuter. 1.: Quod justum est, judicate; et postea subdit: Quia Dei est
judicium.

