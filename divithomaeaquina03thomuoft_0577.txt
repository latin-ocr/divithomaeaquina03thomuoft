QUAESTIO LXXXI. ARTICULUS IV. 569

RESPONDEO dicendum, quod cum virtus ordinetur ad bonum, ubi est spc-
cialis ratio boni, ibi oportet esse specialem virtutem: bonum autern, ad quod
ordinatur religio, est exhibere Deo debitum honorem: honor autem debetur
alicui ratione excellentiae: Deo autem competit singularis excellentia, inquan-
tum omnia in infinitum transcendit secundum omnimodum excessum3 unde
ei debetur specialis honor: sicut in rebus humanis videmus, quod diversis
excellentiis personarum diversus honor debetur, alius quidem patri, alius regi,
et sic de aliis: unde manifestum est, quod religio est specialis virtus.

AD PRIMUM ergo dicendum, quod omne opus virtutis dicitur esse sacri—
ficium, inquantum ordinatur ad Dei reverentiam, unde ex hoc non habetur,
quod religio sit generalis virtus, sed quod imperet omnibus aliis virtutibus,
ut supra dictum est (art. 1. huj. q. ad 1.).

AD SECUNDUM dicendum, quod onmia, secundum quod in gloriam Dei
fiunt, pertinent ad religionem, non quasi ad elicientem, sed quasi ad impe-
rantem: illa autem pertinent ad religionem elicientem, quae secundum ra-
tionem suae speciei pertinent ad reverentiam Dei.

AD TERTIUM dicendum, quod objectum amoris est bonum: objectum autem
honoris, vel reverentiae est aliquid excellens : bonitas autern Dei communi-
catur creaturae, non autem excellentia bonitatis ejus, et ideo charitas, qua,
diligitur Deus, non est virtus distincta a charitate, qua diligitur proximus:
religio autem, qua honoratur Deus, distinguitur a virtutibus, quibus honoratur
proxumus.

ARTICULUS v. 430

UTRUM RELIGIO SIT VIRTUS THEOLOGICA.

AD QUINTUM sic proceditur. Videtur, quod religio sit virtus theologica:
dicit enirn August. in Enchir. (cap.3.), quod « Deus colitur fide, spe, et cha-
ritate», quae sunt virtutes theologicae: sed cultum Deo afferre pertinet ad
religionem3 ergo religio est virtus theologica.

2. PRAETEREA. Virtus theologica dicitur, quae habet Deum pro objecto:
religio autem habet Deum pro object03 quia ad solum Deum ordinat, ut di-
ctum est (art. r. huj. q.)‚· ergo religio est virtus theologica.

3. PRAETEREA. Omnis virtus vel est theologica, vel intellectualis, vel mo-
ralis, ut ex supradictis patet (1-2. q. 57. 58. et 62.) .· manifestum est autem,
quod religio non est virtus intellectuali53 quia ejus perfectio non attenditur
secundum considerationem veri: similiter etiarn non est virtus moralis, cujus
proprium est tenere medium inter superfluum, et diminutum: non enim ali-
quis, potest superflue Deum colere, secundum illud Eccli. 43.: Benedicent&⁴
Dominum exaltate illum, quantum potestis: major enim est omni laudea· ergo re-
linquitur, quod sit virtus theologica.

SED CONTRA est, quod ponitur pars justitiae, quae est virtus moralis.

REsPONDEo dicendum, quod, sicut supra dictum est (art. praec), religio
est, quae Deo debiturn cultum affert3 duo ergo in religione considerantur:
unum quidem, quod religio Deo affert, scilicet cultus; et hoc se habet per
modum materiae, et obJecti ad religionem: aliud autem est id, cui affertur,
scilicet Deus, cui cultus exhibetur, non quod actus, quibus Deus colitur, ipsum
Deum attingant, sicut curn credimus Deo credendo, Deum attingimu33 pro-
pter quod supra dictum est (q. Ι. art. 1. 2. et 4.), quod Deus est fidei oij-

