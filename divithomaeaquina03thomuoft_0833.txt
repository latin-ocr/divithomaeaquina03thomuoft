QUAESTIO CXXII. ARTCULUS 1v. 825

vasa, et alia hujusmodi: similiter etiarn erant multi sacri dies praeter sab-
batum; inconveniens est ergo, quod, praetermissis aliis omnibus caeremo-
nialibus, de sola observantia sabbati fiat mentio.

3. PRAETEREA. Quicumque transgreditur praeceptum decalogi, peccat:
sed in veteri lege aliqui transgredientes observantiam sabbati non pecca-
bant; sicut circumcidentes pueros octava die3 et sacerdotes in templo sab-
bati operantes; et Elias (3. Reg. 19.) curn quadraginta diebus pervenisset
ad montem Dei Oreb, consequens est quod in sabbato itineravit: similiter
etiam sacerdotes, dum septem diebus circumferrent arcam Domini, ut le-
gitur Josue 6„ intelliguntur earn die sabbati circumtulisse: dicitur etiam,
Luc. 13.: Nonne unusquisque vestrum sabbalo solvit bovem suum, ant asinum, et
ducit adaquare? Ergo inconvenienter ponitur inter praecepta decalogi.

4. PRAETEREA. Praecepta decalogi sunt etiam in nova lege observanda:
sed in nova lege non servatur hoc praeceptum, nec quantum ad diem sab-
bati, nec quantum ad diem dominicam, in qua et cibi coquuntur, et itine-
rantur, et piscantur homines, et alia multa hujusmodi faciunt; ergo incon—
venienter traditur praeceptum de observatione sabbati.

SED CONTRA est Scripturae auctoritas.

RESPONDEO dicendum, quod, remotis impedimentis verae religionis per
primum, et secundum praeceptum decalogi, ut supra dictum est (art. 2. et 3.
huj. q.), consequens fuit ut tertium praeceptum poneretur, per quod homines
in vera religione fundarentur: ad rationem autem pertinet cultum Deo exhi-
bere: sicut autem in Scriptura divina traditur nobis cultus interior sub ali-
quibus corporalium rerum similitudinibus; ita cultus exterior Deo exhibetur
per aliquod sensibile signum; et quia ad interiorem cultum, qui consistit in
oratione, et devotione, magis inducitur homo ex interiori Spiritus Sancti
instinctu, praeceptum legis dandum fuit de exteriori cultu secundum aliquod
sensibile signum; et quia praecepta decalogi sunt quasi quaedam prima, et
communia legis principia, ideo in tertio praecepto decalogi praecipitur exte-
rior Dei cultus sub signo communis beneficii, quod pertinet ad omnes, sci-
licet ad repraesentandum opus creationis mundi, a quo requievisse dicitur
Deus septima die: in cujus signum dies septima mandatur sanctificanda,
idest deputanda ad vacandum De03 et ideo Exod. 20„ praemisso praecepto
de sanctificatione sabbati, assignatur rati03 quia, sex diebus fecit Deus coelum,
et terram, et in septima die requievit.

AD PRIMUM ergo dicendum, quod praeceptum de sanctificatione sabbati
literaliter intellectum, est partim morale, partim autem caeremoniale3 mo—
rale quidem est quantum ad hoc, quod homo deputet aliquod tempus vitae
suae ad vacandum divinis: inest enirn homini naturalis inclinatio ad hoc,
quod cuilibet rei necessariae deputetur aliquod tempus; sicut corporali re-
fectioni, somno, et aliis hujusmodi3 unde etiam spirituali refectioni, qua
mens hominis in Deo reficitur, secundum dictamen naturalis rationis, aliquod
ternpus deputat hom03 et sic habere aliquod tempus deputatum ad vacandum
divinis, cadit sub praecepto morali: sed inquantum in hoc praecepto deter-
minatur speciale tempus in signum creationis mundi, sic est praeceptum cae-
remoniale. Similiter etiam caeremoniale est secundum allegoricam significa-
tionem, prout fuit‘ signum quietis Christi in sepulchro, quae fuit septima die:
et similiter secundum moralem significationem, prout significat cessationem
ab omni actu peccati, et quietem mentis in Deo: et secundum hoc quodam-
modo est praeceptum generale: similiter etiarn caeremoniale est secundum

