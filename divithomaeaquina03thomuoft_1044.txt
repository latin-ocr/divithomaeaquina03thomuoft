1036 QUAESTIO CLVIII. ARTICU‘LUS V.

locus datur » : in secundo vero ponitur consilium, in quo judices inter se con-
ferunt, quo supplicio damnari oporteat: in tertio ponitur gehenna ignis, quae
est certa damnatio.

ARTICULUS VI. 771
UTRUM IRA DEBEAT PONI INTER VITIA CAPITALIA.
(Supr. t]- 34. art. 5. ct Μαὶ. q. 8, art. 2. et ad 21. et 22. et q. 12. art. 5.).

AD SEXTUM sic proceditur. Videtur, quod ira non debeat poni inter vitia
capitalia: ira enim ex tristitia nascitur: sed tristitia est vitium capitale, quod
dicitur accidia; ergo ira non debet poni vitium capitale.

2. PRAETEREA. Odium est gravius peccatum, quamira; ergo magis debet
poni vitium capitale, quarn ira.

3. PRAETEREA. Super illud Proverb. 29.: Vir iraczmdnsprovocat rixas, dicit
Gloss. (ordinar.): «Janua est omnium vitiorum iracundia, qua clausa, vir-
tutibus intrinsecus dabitur quies; aperta autem, ad omne facinus armabitur
animus >³ : nullum autem vitium capitale est principium omnium peccatorum,
sed quorumdam determinate3 ergo ira non debet poni inter vitia capitalia.

SED CONTRA est, quod Greg. 31. Moral. (cap. 17.) ponit iram inter vitia
capitalia. -

RESPONDJ-:o dicendum, quod, sicut ex prae111i<sis patet (1-2. q. 84. art. 3.
et 4.), vitium capitale dicitur, ex quo multa vitia oriuntur: habet autem hoc
ira, quod ex ea multa vitia oriri possunt dupliri ratione: primo ex parte sui
objecti, quod multum habet de ratione appetibilitatis: inquantum scilicet vin-
dicta appetitur sub ratione justi vel honesti, quod sua dignitate allicit, ut su-
pra habitum est (art. 4. lmj. q.).· alio modo ex suo impetu, quo mentem prae-
cipitat ad inordinata quaecumque agenda; unde manifestum est, quod ira est
vitium capitale.

AD PRIMUM ergo dicendum, quod illa tristitia, ex qua oritur ira, ut plu-
rimum non est accidiae vitium, sed passio tristitiae, quae consequitur ex injuria
illata.

AD SECUNDUM dicendum, quod, sicut ex supradictis patet (1-2. q. 84. art.3.
ct 4), ad rationem vitii capitalis pertinet, quod habeat finem multum appe-
tibilem, nt sic propter appetitum ejus multa peccata committantur: ira autem,
quae appetit malum sub ratione boni, habet finem magis appetibilem, quam
odium, quod appetit malum sub ratione mali3 et ideo magis est vitium ca-
pitale ira, quam odium.

AD TERTIUM dicendum, quod ira dicitur esse janua vitiorum per accidens,
scilicet removendo prohibens, idest impediendo judicium rationis, per quod
homo retrahitur a malis: directe autem, ct per se est causa aliquorum spe-
cialium peccatorum, quae dicuntur filiae ejus.

 

 

