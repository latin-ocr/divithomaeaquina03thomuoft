1166 QUAESTIO cmxx. ARTICULUS v.

habetur Gen. 32. Jacob dixit: Vidi Deum facie ad faciem, et salva sacta est
αιιίηιιι maa: sed visio faciei Dei est visio divinae essentiae: ergo videtur, quod
aliquis per contemplationem in praesenti vita possit se extendere ad viden-
dum Deum per essentiam.

2. PRAETEREA. Greg. dicit in 6. Moral. (cap. 17.)‚ ‹< quod viri contempla-
tivi ad semetipsos introrsus redeunt, in eo quod spiritualia rimantur, et ne-
quaquam secum rerum corporalium umbras trahunt, vel fortasse tractas
manu discretionis abigunt: sed incircumscriptum lumen videre cupientes,
cunctas circumscriptionis suae imagines deprimunt3 et in eo quod super se
contingere appetunt, vincunt, quod sunt »t sed homo non impeditur a visione
divinae essentiae, quae est lumen incircumscriptum, nisi per hoc quod ne-
cesse habet intendere corporalibus phantasmatibu33 ergo videtur, quod con-
templatio praesentis vitae potest se extendere ad videndum incircumscriptum
lumen per essentiam.

3. PRAETEREA. Greg. in 2. Dialog. (cap.3)·.) dicit: «Animae videnti Crea-
torem angusta est omnis creatura: vir ergo Dei (scilicet beatus Benedictus)
qui in turri globum igneum, angelos quoque ad coelum redeuntes videbat,
hoc procul dubio cernere nonnisi Dei lumine poterat » : sed beatus Benedictus
adhuc in praesenti vita vivebat3 ergo contemplatio praesentis vitae potest se
extendere ad videndam Dei essentiam.

SED CONTRA est, quod Greg. dicit super Ezech. (hom. 14.) : «Quamdiu
in hac mortali carne vivitur, nullus ita in contemplationis virtute proficit,
ut in ipso incircumscripti luminis radio mentis oculos infigat n.

RESPONDEO dicendum, quod, sicut August. dicit 12. super Gen. ad lit.
(cap. 27), « nemo videns Deum vivit ista vita, qua mortaliter vivitur in istis
sensibus corporis: sed nisi ab hac vita quisque quodammodo moriatur, sive
omnino exiens de corpore, sive alienatus a carnalibus sensibus, inillam non
subvehitur visionem», quae supra diligentius pertractata sunt (q. 175. art. 4.
εἰ 5), ubi dictum est de raptu, et in 1., ubi actum est de Dei visione (q. 12.
art. 11.); sic ergo dicendum est, quod in hac vita potest esse aliquis dupli-
citer: uno modo secundum actum, inquantum scilicet actualiter utitur sen-
sibus corporis; et sic nullo modo contemplatio praesentis vitae potest per-
tingere ad videndum Dei essentiam: alio modo potest esse aliquis in hac vita
potentialiter, et non secundum actum, inquantum scilicet anima ejus est cor-
pori mortali conjuncta ut forma; ita tamen ut non utatur corporeis sensibus,
aut etiam imaginatione, sicut accidit in raptu3 et sic potest contemplatio
hujus vitae pertingere ad visionem divinae essentiae3 unde supremus gradus
contemplationis praesentis vitae est, qualem habuit Paulus in raptu, se-
cundum quem fuit medio modo se habens inter statum praesentis vitae, et
futurae.

An PR1MUM ergo dicendum, quod sicut Dion. in epist. ad Cajum mona-
chum (quiza estprinnz) dicit, (ι si aliquis videns Deum, intellexit quod vidit, non
ipsum vidit, sed aliquid corum quae sunt ejus »3 et Greg. dicit super Ezech.
(hom. 14.) quod « nequaquam omnipotens Deus jam in sua claritate conspi-
citur; sed quiddam sub illa speculatur anima, unde refota proficiat, et post
ad visionis ejus gloriam pertingat »ς per hoc ergo quod Jacob dixit: Vidi
Daumsacie ad faciam, non est intelligendum, quod Dei essentiam viderit, sed
quod formam, scilicet imaginariam, vidit, in qua Deus locutus est ei: vel
« quia per faciem quemlibet cognoscimus, cognitionem Dei faciem ejus voca-
vit», sicut Gloss. Greg. (ord. lib. 24. Μαι-αὶ. cap. 5.) ibidem dicit.

 

l

