174 QUAESTIO XXII. ARTICULUS 11.

AD SECUNDUM dicendum, quod ex amore sequitur timor filialis, sicut etiam
alia bona opera, quae ex charitate fiunt3 et ideo sicut post praeceptum cha-
ritatis dantur praecepta de aliis actibus virtutum: ita etiam simul dantur
praecepta de timore, et amore charitatis: sicut etiam in scientiis demonstra-
tivis non sufficit ponere principia prima, nisi etiam ponantur conclusiones,
quae ex his sequuntur vel proxime, vel remote.

AD TERTIUM dicendum, quod inductio ad timorem sufficit ad excluden-
dam praesumptionem3 sicut etiam inductio ad spem sufficit ad excludendam
desperationem, ut dictum est (art. praec. ad 3.).

QUAESTIO XXIII.

DE CHARITATE SECUNDUM SE, IN OCTO ARTICULOS DIVISA.

Consequenter considerandum est de charitate: et primo de ipsa charitate:
secundo de dono sapientiae ei correspondente. Circa primum consideranda
sunt quinque: primo de ipsa charitate: secundo de objecto charitatis: tertio de
actibus ejus: quarto de vitiis oppositis: quinto de praeceptis ad hoc pertinen·
tibus. Circa primum est duplex consideratio: prima quidem de ipsa charitate
secundum se: sectanda de charitate per comparationem ad subjectum.

Circa primum quaeruntur octo.

Primo. Utrum charitas sit amicitia.

Secundo. Utrum sit aliquid creatum in anima.
Tertio. Utrum sit virtus.

Quarto. Utrum sit virtus specialis.

Quinto. Utrum sit una virtus.

Sexto. Utrum sit maxima virtutum.

Septimo. Utrum sine ea possit esse aliqua vera virtus.
Octavo. Utrum sit forma virtutum.

ARTICULUS I. 116
UTRUM CHARITAS SIT AMICITIA.
(2. Dist. 27. q. 2. art. 2. et Virt. q. Ι. art. 5. ad 5.).

AD PRmUM sic proceditur. Videtur, quod charitas non sit amicitia: nihil
enim est ita proprium amicitiae, sicut convivere amico, ut dicit Phil. in
8. Ethicor. (cap. 5.): sed charitas est hominis ad Deum, et ad Angelos, quo-
rum non cst cum hominibus conversatio, ut dicitur Daniel. 2.; ergo charitas non
est amicitia.

2. PRAETEREA. Amicitia non cst sine redamatione, ut dicitur in 8. Ethicor.
(cup. 2.).· scd charitas habetur etiam ad inimicos, secundum illud Matth. 5.:
Diligite inimicos vestram ergo charitas non est amicitia.

