QuAsssno cx. ARTICULUS 1v. 77 ς

AD QUARTUM dicendum, quod mendacium obstetricum potest dupliciter
considerari: uno modo quantum ad affectum benevolentiae in Judaeos, et
quantum ad reverentiam divini timoris, ex quibus commendatur in eis in-
doles virtutis, et sic debetur eis remuneratio aeterna3 unde Hieron. exponit
(super illud Isa. 65. .· Et aedificabunt domos), quod Deus aedificavit illis domos
spirituales: alio modo potest considerari quantum ad ipsum exteriorem actum
mendacii3 quo quidem non potuerunt aeternam remunerationem mereri, sed
forte aliquam remunerationem temporalem, cujus merito non repugnabat
deformitas illius mendacii, sicut repugnabat merito remunerationis aeternae;
et sic intelligenda sunt verba Greg„ non quod per illud mendacium mere-
rentur amittere remunerationem aeternam, quam jam ex praecedenti affectu
meruerant, ut ratio procedebat.

AD QU1NTUM dicendum, quod quidam dicunt, quod perfectis viris omne
mendacium est peccatum mortale: sed hoc irrationabiliter dicitur: nulla enim
circumstantia aggravat in infinitum, nisi quae transfert in aliam speciem:
circumstantia autem personae non transfert in aliam speciem, nisi forte ra-
tione alicujus annexi3 puta si sit contra votum ipsius: quod non potest dici
de mendacio officioso, vel j0coso; et ideo mendacium officiosum, vel jocosum
non est peccatum mortale in viris perfectis, nisi forte per accidens ratione
scandali3 et ad hoc potest referri, quod August. dicit «perfectis esse prae-
ceptum non solum non mentiri, sed nec velle mentiri >› : quamvis hoc August.
non assertive, sed sub dubitatione dicat: praemittit enim: α Nisi forte ita ut
perfectorum », etc.: nec obstat, quod ipsi ponuntur in statu conservandae ve-
ritatis: quia veritatem tenentur conservare ex suo officio in judicio, vel do-
ctrina, contra quae si mentiantur, erit mendacium, quod est peccatum mor-
tale; in aliis autem non oportet quod mortaliter peccent mentiendo.

QUAESTIO CXI.

DE SIMULATIONE, ET HYPOCRISI,
IN QUATUOR ARTICULOS DIVISA.

Postea considerandum est de simulatione, et hypocrisi.

Et circa hoc quaeruntur quatuor.

Primo. Utrum omnis simulatio sit peccatum.
Secundo. Utrum hypocrisis sit simulatio.
Tertio. Utrum opponatur veritati.

Quarto. Utrum sit peccatum mortale.

ARTICULUS Ι. 576
UTRUM OMNIS SIMULATIO SIT PECCATUM.

AD PRIMUM sic proceditur. Videtur, quod non omnis simulatio sit pec-
catum: dicitur enim, Luc. ult.‚ quod Dominus se finxit longius ire,- et Ambr.

