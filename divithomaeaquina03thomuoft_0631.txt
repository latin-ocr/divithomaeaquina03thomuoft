QUAESTIO LXXXVIII. ARTICULUS ΙΙ. 623

ARTICULUS II. 471
UTRUM vorUM SEMPER DEBEAT FIERI DE MELIORI BoNo.

AD SECUNDUM sic proceditur. Videtur, quod votum non semper debeat
fieri de meliori bono: dicitur enim melius bonum, quod ad supererogationem
pertinet: sed votum non solum sit de his quae sunt supererogationis, sed
etiam de his quae pertinent ad salutem: nam et in Baptismo vovent ho-
mines abrenuntiare diabolo, et pompis ejus, et fidem servare, ut dicit Gloss.
super illud Ps. 75.: Vovela, et reddite Domino Deo vestro: Jacob etiam vovit,
quod esset ei Dominus in Deum, ut habetur Gen. 28.: hoc autern est maxime
de necessitate salutis; ergo votum non solum fit de meliori bono.

2. PRAETEREA. Jephte in catalogo Sanctorum ponitur, ut patet Hebr. 11.:
sed ipse filiam innocentem occidit propter votum ut habeturJudic. 11. ; cum
ergo occisio innocentis non sit melius bonum, sed sit secundum se illicitum,
videtur quod votum fieri possit non solum de meliori bono, sed etiam de
illicitis.

3. ΡΗΑΕΤΕΗΕΑ. Ea quae redundant in detrimentum personae, vel quae ad
nihil sunt utilia, non habent rationem melioris boni: sed quandoque fiunt
aliqua vota de immoderatis vigiliis, vel jejuniis, quae vergunt in periculum
personae: quandoque etiarn fiunt aliqua vota de aliquibus indifferentibus, et
ad nihil valentibu33 ergo non semper votum est melioris boni.

SED CONTRA est, quod dicitur Deut. 23.: Si nolueris pollicari, absque pec-
cato cris.

RESPONDEO dicendum, quod, sicut dictum est (art. praua), votum est pro-
missio Deo facta: promissio autem est alicujus, quod quis pro aliquo volun-
tarie facit: non enim esset promissio, sed comminatio, si quis diceret se
contra aliquem facturum: similiter vana esset promissio, si aliquis alicui pro-
mitteret id, quod ei non esset acceptum: et ideo cum omne peccatum sit
contra Deum, nec aliquod opus sit Deo acceptum, nisi sit virtuosum, con—
sequens est quod de nullo illicito, nec de aliquo indifferenti debeat fieri votum,
sed solum de aliquo actu virtutis: sed quia votum promissionem voluntariam
importat, necessitas autem voluntatem excludit, id quod est absolute neces-
sarium esse, vel non esse, nullo modo sub voto cadit: stultum enim esset, si
quis voveret se esse moriturum, vel se non esse volaturum: illud vero, quod
non habet absolutam necessitatem, sed necessitatem finis, puta quia sine eo
non potest esse salus, cadit quidem sub voto, inquantum voluntarie fit, non
autern inquantum est necessitatis: illud autem, quod neque cadit sub neces-
sitate absoluta, neque sub necessitate finis, omnino est voluntarium: et ideo
hoc propriissime cadit sub voto; hoc autem dicitur esse majus bonum in com-
paratione ad bonum, quod communiter est de neces-sime <ainaim ideo, pro<
prie loquendo, votum dicitur esse de meliori bono.

AD PRIMUM ergo dicendum, quod hoc modo sub voto baptizatorum cadit
abrenuntiare pompis diaboli, et fidem Christi servare, quia voluntarie fit, licet
sit de necessitate salutis: et similiter potest dici de voto Jacob z quamvis etiam
possit intelligi, quod Jacob vovit se habere Dominum in Deum per specialem

cultum, ad quem non tenebatur3 sicut per decimarum oblationem, et alia
hujusmodi, quae ibi subduntur.

