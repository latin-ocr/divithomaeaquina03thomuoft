360 QUAESTIO XLVII. ARTICULUS V.

materia moralium virtutum, secundum quod sunt objectum virtutis appeti-
tivae, scilicet sub ratione boni.

ARTICULUS Vt. 263
UTRUM PRUDENTIA PRAESTLTUAT FINEM VIRTUTIBUS MORALIBUS.

(Part. ι. q. 22. art. Ι. ad 2. et 1-2. q. 66. art. 3.
et 3. Dist. 33. q. 1. art. 2. et 3. corp).

AD sExTUM sic proceditur. Videtur, quod prudentia praestituat finem vir-
tutibus moralibus: cum enim prudentia sit in ratione, virtus autem moralis
in vi appetitiva, videtur quod hoc modo se habeat prudentia ad virtutem
moralem, sicut ratio ad vim appetitivam: sed ratio praestituit finem poten-
tiae appetitivae3 ergo prudentia praestituit finem virtutibus moralibus.

2. PRAETEREA. Homo excedit res irrationales secundum rationem: sed
secundum alia cum eis communicat3 sic ergo se habent aliae partes hominis
ad rationem, sicut se habet homo ad creaturas irrationales: sed homo est
finis creaturarum irrationalium, ut dicitur in 1. Polit. (cap. 5. ct lib. 2. Phys.
tex. 24.)‚· ergo omnes aliae partes hominis ordinantur ad rationem sicut ad
finem: sed prudentia est recta ratio agibilizcm, ut dictum est (art. 2. huj. 9.),-
ergo omnia agibilia ordinantur ad prudentiam sicut ad finem; ipsa ergo prae-
stituit finem omnibus virtutibus moralibus.

3. PRAETEREA. Proprium est virtutis, vel artis, seu potentiae, ad quam
pertinet finis, ut praecipiat aliis virtutibus, seu artibus, ad quas pertinent ea
quae sunt ad finem: sed prudentia disponit de aliis virtutibus moralibus, et
praecipit eis3 ergo praestituit eis finem.

SED CONTRA est, quod Philos. dicit in 6. Ethic. (cap. 12.) quod « virtus
moralis intentionem finis facit rectam; prudentia autem quae ad hanc >›; ergo
ad prudentiam non pertinet praestituere finem virtutibus moralibus, sed
solum disponere de his quae sunt ad finem.

RESPONDEO dicendum, quod finis virtutum moralium est bonum huma-
num: bonum autem humanae animae est secundnm rationem esse, ut patet per
Dion. 4. cap. de Div. Nom. (part. 4. lect. 22.); unde necesse est, quod fines
moralium virtutum praeexistant in ratione: sicut autem in ratione specula-
tiva sunt quaedam ut naturaliter nota, quorum est intellectus, et quaedam,
quae per illa innotescunt, scilicet conclusiones, quarum est scientia: ita in
ratione practica praeexistunt quaedam, ut principia naturaliter nota: et hu-
jusmodi sunt fines virtutum moralium: quia finis se habet in operabilibus,
sicut principium in speculativis, ut supra habitum est (q. 23. art. 7. ad 2. et
q. 26. art. 1. ad Ι. εἰ 1-2. q. 13. art. 3.); et quaedam sunt in ratione practica,
ut conclusiones: et hujusmodi sunt ea quae sunt ad finem, in quae perve-
nimus ex ipsis finibus: et horum est prudentia, applicans universalia prin· ’
cipia ad particulares conclusiones operabilium, et ideo ad prudentiam non
pertinet praestituere finem virtutibus moralibus, sed solum disponere de his
quae sunt ad finem.

AD mummi ergo dicendum, quod virtutibus moralibus praestituit finem
ratio naturalis, quae dicitur synderesis, ut in 1. habitum est (q. 79. art. 12.),
non autem prudentia, ratione jam dicta (in corp).

Et per hoc patet responsio AD SECUNDUM.

 

