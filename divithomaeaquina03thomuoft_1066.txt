1058 QUAESTIO CLXII. ARTICULUS ΙΙΙ.

respicit superbia, communiter invenitur, et in sensibilibus, et in spiritualibus
rebus, necesse est dicere, quod subjectum superbiae sit irascibilis non solum
proprie sumpta, prout est pars appetitus sensitivi, sed etiam communius ac-
cepta, prout invenitur in appetitu intellectiv03 unde et in daemonibus su-
perbia ponitur.

AD PRIMUM ergo dicendum, quod cognitio veritatis est duplex: una pure
speculativa3 et hanc superbiaindirecte impedit,subtrahendo causam: superbus
enim neque Deo intellectum suum subjicit, ut ab eo veritatis cognitionem
percipiat, secundum illud Matth. 11.: Abscondisti haec a sapientibus, etpruden-
tibus, idest a superbis, qui sibi sapientes, et prudentes videntur, et revelasti ea
par-vulis, idest humilibus: neque etiam ab hominibus addiscere dignatur; cum
tamen dicatur Eccli. 6. : Si inclinaveris auram taam, scilicet humiliter audiendo,
excipies doctrinam .· alia autem est cognitio veritatis, scilicet affectiva: et talem
cognitionem veritatis directe impedit superbia: quia superbi, dum delectantur
in propria excellentia, excellentiam veritatis fastidiunt3 ut Gregor. dicit 23.
Moral. (cap. 10.)‚ quod « superbi, etsi secreta quaedam intelligendo percipiunt,
eorum dulcedinem experiri non possunt; et si noverunt quomodo sunt, igno-
rant quomodo sapiunt »3 unde et Proverb. 11. dicitur: Ubi humilitas, ibi sa-
pientia.

AD SECUNDUM dicendum, quod, sicut supra dictum est (appraec. art. r. et2.),
humilitas attendit ad regulam rationis rectae, secundum quam aliquis veram
astimationem de se habet: hanc autem regulam rectae rationis non attendit
superbia, sed de se majora existimat quam sint: quod contingit ex inordinato
appetitu propriae excellentiae: quia quod aliquis vehementer desiderat, facile
credit; et ex hoc etiam ejus appetitus in altiora fertur, quam sibi conveniat3
et ideo quaecumque conferunt ad hoc quod aliquis aestimet se supra id, quod
est, inducunt hominem ad superbiamg quorum unum est, quod aliquis con-
sideret defectus aliorum3 sicut e contra Greg. ibidem dicit, quod « sancti viri
virtutum considerationem vicissim sibi alios praeferunt »3 ex hoc ergo non
habetur, quod superbia sit in rationali, sed quod aliqua causa ejus in ratione
existat.

AD TERTIUM dicendum, quod superbia non est solum in irascibili, secun-
dum quod est pars appetitus sensitivi, sed prout communius irascibilis acci-
pitur, ut dictum est (in corp. art).

AD QUARTUM dicendum, quod, sicut August. dicit 14. de Civ. Dei (cap. 7.
et 9.), α amor praecedit omnes alias animi affectiones, et est causa earum »3
et ideo potest poni pro qualibet aliarum affectionum3 et secundum hoc su-
perbia dicitur esse « amor propriae excellentiae, inquantum ex amore causatur
inordinata praesumptio alios superandi »3 quod proprie pertinet ad superbiam.

 

