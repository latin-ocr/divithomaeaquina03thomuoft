QUAESTIO CVIII. ARTICULUS 111. 759

ARTICULUS ΙΙΙ. 566

UTRUM VINDICATIO DEBEAT FIERI PER POENAS
APUD HOMINES CONSUETAS.

An TERTHJM sic proceditur. Videtur, quod vindicatio non debeat fieri
per poenas apud homines consuetas: occisio enim hominis est quaedam
eradicatio ejus: sed Dominus mandavit, Matth. 13„ quod zizania, per quae
significantur filii nequam, non eradicarentur3 ergo peccatores non sunt oc-
cidendi.

2. PRAETEREA. Quicumque mortaliter peccant, eadem poena videntur
digni3 si ergo aliqui peccantes mortaliter morte puniuntur, videtur quod
omnes tales deberent morte puniri; quod patet esse falsum.

3. PRAETEREA. Cum aliquis pro peccato punitur manifeste, ex hoc pec-
catum ejus manifestatur, quod videtur esse nocivum multitudini, quae ex
exemplo peccati sumit occasionem peccandi3 ergo videtur, quod non sit
poena mortis pro aliquo peccato infligenda.

SED CONTRA est, quod in lege divina hujusmodi poenae determinantur,
ut ex supradictis patet (1-2. q. 105. art. 2.).

RESPONDEO dicendum, quod vindicatio intantum licita est, et virtuosa,
inquantum tendit ad cohibitionem malorum: cohibentur autern aliqui a pec-
cando, qui affectum virtutis non liabent, per hoc quod timent amittere aliqua,
quae plus amant, quam illa quae peccando adipiscuntur; alias timor non
compesceret peccatum3 et ideo per subtractionem omnium, quae homo ma-
xime diligit, est vindicta de peccatis sumenda: haec autem sunt, quae homo
maxime diligit: vitam, incolumitatem corporis, libertatem sui, et bona exte-
riora; puta: divitias, patriam, et gloriam3 et ideo, ut August. refert 21. de Civ.
Dei (cap. IL), octo genera poenarum in legibus esse scribit Tullius scilicet:
mortem, per quam tollitur vita3 verbera, et talionem, ut scilicet oculum pro
oculo perdat, per quae amittit quis corporis incolumitatem3servitutum, etvin-
cula, per quae perdit libertatemg exilium, per quod perdit patriam3 damnatum,
per quod perdit divitiam ignominiam, per quam perdit gloriam.

AD PRIMUM ergo dicendum, quod Dominus prohibet eradicari zizania,
quando timetur ne simul cum eis eradicetur et triticum: sed quandoque pos-
sunt eradicari mali per mortem non solum sine periculo, sed etiam cum ma-
gna utilitate bonorum3 et ideo in tali casu potest poena mortis peccatoribus
infligi.

AD SECUNDUM dicendum, quod omnes peccantes mortaliter digni sunt
morte aeterna quantum ad futuram retributionem, quae est secundum veri-
tatem divini judicii: sed poenae praesentis vitae sunt magis medicinales; et
ideo illis solis peccatis poena mortis infligitur, quae in gravem perniciem
aliorum cedunt.

AD TERTIUM dicendum, quod quando simul cum culpa innotescit et poena
vel mortis, vel quaecumque alia, quam homo horret, ex hoc ipso voluntas
ejus a peccando abstrahitur; quia plus terret poena, quam alliciat exemplum
culpae.

