1016 QUAEsTIO etv. ARTICULUS 111.

in illa vi animae, cujus actus est electio: et haec est voluntas, ut supra ha-
bitum est (1-2. q. 13. art. 1.).

AD PRIMUM ergo dicendum, quod continentia habet materiam concupi-
scentias delectationum tactus, non sicut quas moderetur (quod pertinet ad
temperantiam, quae est in concupiscibili), sed est circa eas, quasi eis resi-
stens; unde oportet, quod sit in alia vi3 quia resistentia est alterius ad al-
terum.

AD SECUNDUM dicendum, quod voluntas media est inter rationem, et con-
cupiscibilem, et potest ab utroque moveri: in eo autem qui est continens,
movetur a ratione; in eo autem qui est incontinens, movetur a concupisci-
bili: et ideo continentia potest attribui rationi, sicut primo moventi, et in-
continentia concupiscibili: quamvis utrumque immediate pertineat ad volun-
tatem, sicut ad proprium subjectum. '

AD TERTIUM dicendum, quod licet passiones non sint in voluntate, sicut
in subject03 est tamen in potestate voluntatis eis resistere3 et hoc modo vo-
luntas continentis resistit concupiscentiis.

ARTICULUS iv. 757
UTRUM CONTINENTIA SIT MELIOR, QUAM TEMPERANTIA.

AD QUARTUM sic proceditur. Videtur, quod continentia sit melior, quam
temperantia: dicitur enim Eccli. 26: Omnis (autam) ponderatio non est digna
continentis animam ergo nulla virtus potest continentiae adaequari.

2. PRAETEREA. Quanto aliqua virtus meretur majus praemium, tanto potior
est: sed continentia videtur mereri majus praemium: dicitur enim 2. ad
Timoth. 2.: Non coronabitur, nisi qni legitime certaverit: magis autem certat
continens, qui patitur vehementes passiones, et concupiscentias pravas, quam
temperatus, qui non habet eas vehemente53 ergo continentia est potior virtus,
quam temperantia.

3. PRAETEREA. Voluntas est dignior potentia, quam vis concupiscibilis:
sed continentia est in voluntate, temperantia autem in vi concupiscibili, ut
ex dictis patet (cz1·t.praec. in corp. ct ad 1.),· ergo continentia est potior virtus,
quam temperantia.

SED CONTRA est, quod Tullius (lily. 2. dc lavent), et Andronicus ponunt
continentiam adjunctam temperantiae, sicut principali virtuti.

RESPONDEO dicendum, quod, sicut supra dictum est (art. I. huj. q.)‚ nomen
continentiae dupliciter accipitur: uno modo, secundum quod importat cessa-
tionem ab omnibus delectationibus venereis: et sic sumendo nomen conti-
nentiae, continentia est potior temperantia simpliciter dicta, ut patet ex his
quae supra dicta sunt (q. [52. art. 5.) de praeeminentia virginitatis ad casti-
tatem simpliciter dictam: alio modo potest accipi nomen continentiae, secun-
dum quod importat resistentiam rationis ad concupiscentias pravas, quae sunt
in homine vehementes: et secundum hoc temperantia est multo potior, quam
continentia; quia bonum virtutis laudabile est ex eo, quod est secundum ra-
tionem: plus autern viget bonum rationis in eo qui est temperatus, in quo
etiam ipse appetitus sensitivus est subjectus rationi, et quasi a ratione edo-
mitus, quam in eo qui est continens, in quo appetitus sensitivus vehementer
resistit rationi per concupiscentias pravas3 unde continentia comparatur ad
temperantiam, sicut imperfectum ad perfectum.

 

