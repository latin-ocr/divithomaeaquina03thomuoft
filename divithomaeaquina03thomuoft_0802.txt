794 QUAESTIO CXVII. ARTICULUS I.

QUAESTIO ern.

DE LIBERALITATE, IN SEX ARTICULOS DIVISA.

Deinde considerandum est de liberalitate, et vitiis oppositis; scilicet: de
avaritia, et prodigalitate.

Circa liberalitatem autem quaeruntur sex.

Primo. Utrum liberalitas sit virtus.

Secundo. Quae sit materia ejus.

Tertio. De actu ipsius.

Quarto. Utrum magis ad eam dare, quam accipere pertineat.
Quinto. Utrum liberalitas sit pars justitiae.

Sexto. De comparatione ejus ad alias virtutes.

ARTICULUS I. 590

UTRUM LIBERALITAS SIT VIRTUS.

(2. C01·.S.lart.1. et 2. Etla. lect. 8.).

AD PRrMUM sic proceditur. Videtur, quod liberalitas non sit virtus: nulla
enim virtus contrariatur naturali inclinationi: inclinatio autem naturalis est
ad hoc, ut aliquis plus sibi quam aliis provideat: cujus contrarium pertinet
ad liberalem3 quia, ut Philos. dicit in 4. Ethicor. (cap. L), α liberalis non est
respicere ad seipsum, ita quod sibi minora derelinquit » ; ergo liberalitas non
est virtus.

2. PRAETEREA. Per divitias horno suam vitam sustentat; et ad felicitatem
divitiae organice deserviunt, ut dicitur in 1. Ethic. (cap. 8.); cum ergo omnis
virtus ordinetur ad felicitatem, videtur quod liberalis non sit virtuosus3 de
quo Philos. dicit in Ethic. (cap. 1.) quod «non est acceptivus pecuniae, neque
custoditivus‚ sed omissivus >›.

3. PRAETEREA. Virtutes habent connexionem ad invicem: sed liberalitas
non videtur connexa aliis virtutibus: multi enim sunt virtuosi, qui non possunt
esse liberales, quia non habent quod dent: multi etiam liberaliter dant, vel
expendunt, qui tamen alias sunt vitiosi3 ergo liberalitas non est virtus.

SED CONTRA est, quod Ambros. dicit in 1. de Offic. (cap. 30.) quod « in
Evangelio multas doctrinas accepimus justae liberalitatis » : sedin Evangelio
non docentur nisi ea quae ad virtutem pertinent; ergo liberalitas est virtus.

Rnspoxnsso dicendum, quod, sicut August. dicit in lib. 2. de Lib. Arb.
(cap. 19), « bene uti his, quibus male uti possumus, pertinet ad virtutem »:
possumus autem bene, et male uti non solum his quae intra nos sunt; puta:
potentiis, et passionibus animae, sed etiam his quae extra nos sunt, scilicet
rebus hujus mundi concessis nobis ad sustantationem vita03 et ideo cum

bene uti his rebus pertineat ad liberalitatem, consequens est quod liberalitas
VlrtUS Sit.

 

