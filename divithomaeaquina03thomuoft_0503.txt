 

QUAESTIO LXVI. ARTICULUS IX. 495

ARTICULUS ix. - 376
UTRUM FURTUM SIT GRAYIUS PECCATUM, QUAM RAPINA.

(Insr. q. 73. art. 3. ιιιί 2. ct q. 116. art. 2. ml 1. ut q. 114. art. 2. ml 4.).

AD NONL'M sic proceditur. Videtur, quod furtum sit gravius peccatum,
quam rapina: furtum enim super acceptionem rei alienae habet adjunctam
fraudem, et dolum, quod non est in rapina: scd fraus, et dolus dc se habent
rationem peccati, ut supra habitum est (q. 55. nrt. 4. et 5.); crgo furtum est
gravius peccatum, quam rapina.

2. PRAETEREA. Verecundia est timor de turpi actu, ut dicitur in 4. Ethic.
(cap. ult.).- sed magis verecundantur homines de furto, quam de rapina3 ergo
furtum cst turpius, quam rapina.

3. PRAETEREA. Quanto aliquod peccatum pluribus nocet, tanto gravius
esse videtur: sed per furtum potest nocumentum inferri et magnis, et parvis,
per rapinam autern solum impotentibus, quibus potest violentia inferri, ergo
gravius videtur esse peccatum furti, quam rapinae.

SED CONTRA est, quod secundum leges gravius punitur rapina, quam
furtum.

RESPONDEO dicendum, quod rapina, et furtum habent rationem peccati,
sicut supra dictum est (art. 4. et 6. huj. q.), propter involuntarium, quod est
ex parte ejus, cui aliquid aufertur: ita tamen quod in furto est involunta-
rium per ignorantiam, in rapina autem est involuntarium per violentiam:
magis est autem aliquid involuntarium per violentiam, quam per ignoran-
ti 1111 quia violentia directius opponitur voluntati, quam ignorantia, et ideo
rapina est gravius peccatum quam furtum: est et alia ratio, quia per rapi-
nam non solum infertur alicui damnum m rebus, sed etiam vergit in quam-
dam personae ignominiam, sive injuriam: et hoc praeponderat fraudi, vel
dolo, quae pertinent ad furtum.

Unde patet responsio AD PRlMUM.

AD SECUNDUM dicendum, quod homines sensibilibus inhaerentes, magis
gloriantur cle virtute exteriori, quae manifestatur in rapina, quam de virtute
interiori, quae tollitur per peccatum: et ideo minus verecundantur de rapina,
quam de furto.

AD TERTIUM dicendum, quod licet pluribus possit noceri per furtum,
quam per rapinam; tamen graviora nocumenta possunt inferri per rapinam,
quarn per furtum3 unde etiam ex hoc rapina est detestabilior.

