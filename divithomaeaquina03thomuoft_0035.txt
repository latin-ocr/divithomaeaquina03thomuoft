QUAESTIO l. ARTICULUS IV. 29

ARTICULUS IV. 4
UTRUM OBJECTUM FIDEI POSSIT ESSE ALIQUID VISUM.
(1-2. q. 67. arl. 3. εἰρανί. 3. q. 7. art. 3. cl 3. Βῐςί, 24. q. I. art. 2.).

AD QL‘ARTUM sic proceditur. X'idetur, quod objectum fidei sit aliquid visum:
dicit enim Dominus Thomae, Joann. 20.: Quia vidisti me, Thomu, craclz‘clisti‚·
ergo de eodem est visio, et fides.

2. PRAETEREA. Apostolus 1. ad Cor. 13. dicit: Videv'zus nunc per speculum
in aenigmate: et loquitur de cognitione fidei3 ergo id, quod creditur, videtur.

3. PRAETEREA. Fides est quoddam spirituale lumen: sed sub quolibet lu-
mine aliquid videtur3 ergo fides est de rebus visis.

4. PRAETERffl. Quilibet sensus visus nominatur, ut August. dicit in lib. de
Verb. Dom. (wrm. 33. cap. 5.): sed fides est de auditis, secundum illud ad
Rom. 10.: Fides ex auditzc; ergo fides est de rebus visis.

SED CONTRA est, quod Apostolus dicit ad Hebr. 11.: Fides est argamanlmn
non apparentium.

RESPONDEO dicendum, quod fides importat assensum intellectus ad id,
quod creditur: assentit auten] intellectus alicui dupliciter: uno modo, quia ad
hoc movetur ab ipso objecto, quod est vel per seipsum cognitum (sicut patet
in principiis primis, quorum est intellectus), val per aliud cognitum3 sicut
patet de conclusionibus, quarum est scientia: alio modo intellectus assentit
alicui, non quia sufficienter moveatur ab objecto proprio, sed per quamdam
electionem voluntarie declinans in unam partem magis, quam in aliam. Et
si quidem hoc sit cum dubitatione, et formidine alterius partis, erit opinio 2
si autem sit cum certitudine absque tali formidine, erit fides: illa autem vi-
deri dicuntur, quae per seipsa movent intellectum nostrum, vel sensum ad
sui cognitionem: unde manifestum est, quod nec fides, nec opinio potest
esse de ipsis visis, aut secundum sensum, aut secundum intellectum.

AD PRIMUM ergo dicendum, quod Thomas aliud vidit, et aliud credidit:
hominem vidit, et Deum credens confessus est, cum dixit: Dominus tusus, et
Deus meus.

AD SECUNDUM dicendum, quod ea quae subsunt fidei, dupliciter conside-
rari possunt: uno modo in speciali: et sic non possunt esse simul visa, et cre-
dita, sicut dictum est (in corp. art.) .· alio modo in generali, scilicet sub corn-
muni ratione credibilis: et sic sunt visa ab eo, qui credit: non enim crederet,
nisi videret ea esse credenda, vel propter evidentiam signoruni, vel propter
aliquid hujusmodi.

AD TERTIUM dicendum, quod lumen fidei facit videre ea [al. esse], quae
creduntur: sicut enim per alios habitus virtutum homo videt illud, quod est
sibi conveniens secundum habitum illum3 ita etiarn per habitum fidei incli-
natur mens hominis ad assentiendum his, quae conveniunt rectae fidei, et
non aliis.

AD QUARTUM dicendum, quod auditus est verborum significantium ea,

quae sunt fidei, non autem est ipsarum rerum, de quibus est fides; et sic non
oportet, ut hujusmodi res sint visae.

