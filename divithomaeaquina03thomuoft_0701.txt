QUAi-:srro xcvn. ARTICULUS 11. 69 3

RESPONDEO dicendum, quod, sicut supra dictum est (art. praec), tentare
est experimentum sumere; nullus autem experimentum sumit de eo, de quo
est certus; et ideo omnis tentatio ex aliqua ignorantia, vel dubitatione pro-
cedit, τω] ejus qui tentat (sicut cum quis experimentum de aliqua re sumit,
ut ejus qualitatem cognoscat), siva aliorum (sicut cum quis experimentum
de aliquo sumit, ut aliis ostendat) per quem modum Deus dicitur nos ten-
tare. Ignorare autem, vel dubitare de his quae pertinent ad Dei perfectionem,
est peccatum3 unde manifestum est, quod tentare Deum, ad hoc quod ipse
tentans cognoscat Dei virtutem, est peccatum: si quis autem ad hoc expe-
rimentum sumat eorum, quae ad divinam perfectionem pertinent, non ut ipse
cognoscat, sed ut aliis demonstret, hoc non est tentare Deum3 cum subsit
justa necessitas, seu pia utilitas, et alia, quae ad hoc concurrere debent: sic
enim Apostoli petiverunt a Domino, ut in nomine Jesu Christi fierent signa,
ut dicitur Act. 4., ad hoc scilicet quod virtus Christi infidelibus manifestaretur.

AD PRIMUM ergo dicendum, quod solutio decimarum erat in lege prae-
cepta, ut supra habitum est (q. 87. art. 1.).· unde habebat necessitatem ex obli-
gatione praecepti, et utilitatem quae ibi dicitur: Ut sit cibus *in domo mecm
unde solvendo decimas non tentabant Deum: quod autern, ibidem subditur:
Et probate me‚· non est intelligendum causaliter, quasi ad hoc solvere debe-
rent decimas, ut probarent si Deus aperiret eis cataractas coeli, sed consecu-
tive, quia scilicet si decimas solverent, experimento probaturi erant beneficia,
quae eis Deus conferret.

AD sECUNDUM dicendum, quod duplex est cognitio divinae bonitatis, vel
voluntatis: unu quidem speculativa3 et quantum ad hanc non licet dubitare,
nec probare: utrum Dei voluntas sit bona, vel utrum Deus sit suavis: alia
autem est cognitio divinae voluntatis, sive bonitatis affectiva, sive experi-
mentalis: dum quis experitur in seipso gustum divinae dulcedinis, et com-
placentiam divinae voluntatis: sicut de Hierotlieo dicit Dionys. 2. cap. de
Div. Nom. (lect. 4. cirasia), quod α didicit divina ex compassione ad ipsa »3
et hoc modo monemur, ut probemus Dei voluntatem, et gustemus ejus sua-
vitatem.

AD TERTIUM dicendum, quod Deus volebat signum dare regi Achaz, non
pro ipso solum, sed pro totius populi instructione: et ideo reprehenditur,
quasi impeditor communis boni, et salutis, quod signum petere nolebat: nec
petendo tentasset Deum: tum quia ex mandato Dei petiisset: tum quia hoc
pertinebat ad utilitatem communem: Abraham autem signum petiit ex in<
stinctu divino: et ideo non peccavit: Gedeon vero ex debilitate fidei signum
petiisse videtur: et ideo a peccato non excusatur, sicut ibid. Gloss. (August.
lib. QQ. sup. sudic. t]- 49. ante med.) dicit: sicut et Zacharias peccavit, dicens,
Luc. 1., ad Angelum: Unda hoc sciam?; unde et propter hanc incredulitatem
punitus fuit »z sciendum tamen, quod dupliciter aliquis signum petit a Deo:
uno modo ad explorandam divinam potestatem, aut veritatem dicti ejus: et
hoc de se pertinet ad Dei tentationem: ιιῖίο modo ad hoc quod instruatur,
quid circa aliquod factum sit placitum Deo: et hoc nullo niodo pertinet ad
Dei tentationem.

S. TuosiAE Summa Theologica. Vol. ΙΙΙ. 43

