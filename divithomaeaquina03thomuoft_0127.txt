QUAESTIO CIV. ARTICULUS 1. 121

QUAESTIO XIV.

DE BLASPIIEMIA IN SPIRITUM SANCTUM.
IN QUATUOR ARTICULOS DIVISA.

Deinde considerandum est in speciali de blasphemia in Spiritum Sanctum.

Et circa hoc quaeruntur quatuor.

Primo. Utrum blasphemia, vel peccatum in Spiritum Sanctum sit idem,
quod peccatum ex certa malitia.

Secundo. De speciebus hujus peccati.

Tertio. Utrum sit irremissibile.

Quarto. Utrum aliquis peccare possit in Spiritum Sanctum a principio,
antequam alia peccata committat.

ARTICULUS Ι. . 73

UTRUM PECCATUM IN SPIRITUM SANCTUM SIT IDEM,
QUOD PECCATUM EX CERTA MALITIA.

(2. Dist. 42. art. I. et 2. ut Mal. q. 3. art.14. etQuodl, 2. q. 8. art. 1. et Rom. 2.).

AD PRIMUM sic proceditur. Videtur, quod peccatum in Spiritum Sanctum
non sit idem, quod peccatum ex certa malitia: peccatum enim in Spiritum
Sanctum est peccatum blasphemiae, ut patet Matth. 12.: sed non omne pec-
catum ex certa malitia est peccatum blasphemiae: contingit enim, multa alia
peccatorum genera ex certa malitia committi3 ergo peccatum in Spiritum
Sanctum non est idem, quod peccatum ex certa malitia.

2. PRAETEREA. Peccatum ex certa malitia dividitur contra peccatum ex
ignorantia, et contra peccatum ex infirmitate: sed peccatum in Spiritum San-
ctum dividitur contra peccatum in Filium hominis, ut patet Matth. 12.; ergo
peccatum in Spiritum Sanctum non est idem, quod peccatum ex certa ma-
litia: quia quorum opposita sunt diversa, ipsa quoque sunt diversa.

3. PRAETEREA. Peccatum in Spiritum Sanctum est quoddam genus pec-
cati, cui determinatae species assignantur: sed peccatum ex certa malitia non
est speciale genus peccati, sed est quaedam conditio, vel circumstantia ge-
neralis, quae potest esse circa omnia peccatorum genera; ergo peccatum in
Spiritum Sanctum non est idem, quod peccatum ex certa malitia.

SED CONTRA est, quod Magister dicit 43. dist. 2. lib. Sent.‚ quod ille peccat
in Spiritum Sanctum, cui malitia propter se placet: hoc autem est peccare
ex certa malitia; ergo idem videtur esse peccatum ex certa malitia, quod
peccatum in Spiritum Sanctum.

RESPONDEO dicendum, quod de peccato, seu blasphemia in Spiritum San-
ctum tripliciter aliqui loquuntur. Antiqui enim Doctores, scilicet Athan. (in
tract. super illud Matth. 12. : Quicumque dixerit, uta), Hilarius (razn. 12. in Mami.)
Ambrosius (super illud Luc. 12..· Quicumque verbum in Spiritum Sanctum di-

 

