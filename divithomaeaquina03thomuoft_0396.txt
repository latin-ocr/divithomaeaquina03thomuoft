388 QUAESTIO LI. AR’rthLus 11.

esse bene consiliari: sed hoc pertinet ad eubuliam, ut dictum est (art. praec),
ergo eubulia non distinguitur a prudentia.

2. PRAETEREA. Humani actus, ad quos ordinantur humanae virtutes, prae-
cipue specificantur ex fine, ut supra dictum est (r·2. q. 18. art. 4.): sed ad
eumdem finem ordinantur eubulia, et prudentia, ut dicitur in 6. Eth. (cap. IL),
non autem ad quemdam particularem finem, sed ad communem finem totius
vitae; ergo eubulia non est virtus distincta a prudentia.

3. PRAETEREA. In scientiis speculativis ad eamdem scientiam pertinet
inquirere, et determinare3 ergo pari ratione in operativis hoc pertinet ad
eamdem virtutem: sed inquirere pertinet ad eubuliam, determinare autem
ad prudentiam3 ergo eubulia non est alia virtus a prudentia.

SED CONTRA est, quod prudentia est praeceptiva, ut dicitur in 6. Eth.
(sap. 9.), hoc autem non convenit eubuliae3 ergo eubulia est alia virtus a
prudentia.

RESPONDEO dicendum, quod, sicut dictum est supra (art. praec), virtus
proprie ordinatur ad actum, quem reddit bonum3 et ideo oportet secundum
differentiam actuum esse diversas virtutes, et maxime quando non est eadem
ratio bonitatis in actibus: si enirn esset eadem ratio bonitatis in eis, tunc ad
eamdem virtutem pertinerent diversi actus: sicut ex eodem dependet bonitas
amoris, desiderii, et gaudii, et ideo onmia ista pertinent ad eamdem virtutem
charitatis: actus autem rationis ordinati ad opus sunt diversi, nec habent
eamdem rationem bonitatis: ex alio enim efficitur homo bene consiliativus‚
et bene indicativus, et bene praeceptivus: quod patet ex hoc, quod ista ali-
quando ab invicem separantur3 et ideo oportet, aliam esse virtutem eubu-
liam, per quam homo est bene consiliativus; et aliam prudentiam, perquam
homo est bene praeceptivus: et sicut consiliari ordinatur ad praecipere, tam—
quam ad principalius: ita etiam eubulia ordinatur ad prudentiam, tamquam
ad principaliorem virtutem3 sine qua nec virtus esset3 sicut nec morales
virtutes sine prudentia; nec caeterae virtutes sine charitate.

AD PmMUM ergo dicendum, quod ad prudentiam pertinet bene consiliari
imperative, ad eubuliam autem elicitive.

AD SECUNDUM dicendum, quod ad unum finem ultimum, quod est bene
vivere totum, ordinantur diversi actus secundum quemdam gradum: nam
praecedit consilium, sequitur judicium, et ultimum est praeceptum, quod im-
mediate se habet ad finem ultimum: alii autem duo actus remote se habent:
qui tament habent quosdam proximos fines3 consilium quidem inventionem
[al. intentionem] eorum, quae sunt agenda; judicium autem certitudinem,
unde ex hoc non sequitur, quod eubulia, et prudentia non sint diversae vir-
tutes; sed quod eubulia ordinetur ad prudentiam sicut virtus secundaria ad
principalem.

An TERTIUM dicendum, quod ctiam in speculativis alia rationalis scientia
est dialectica, quae ordinatur ad inquisitionem inventivam3 et alia scicntia
demonstrativa, quae est veritas determinativa.

 

