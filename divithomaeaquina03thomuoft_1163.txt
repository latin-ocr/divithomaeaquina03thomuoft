QUAESTIO CLXXVIII. ARTICULUS Ι. 1155

tatis, praeter beneficium commune, quod exhibetur in omnibus miraculis, ut
scilicet homines adducantur in Dei notitiam.

AD QUINTUM dicendum, quod operatio miraculorum attribuitur fidei pro-
pter duo :primo quidem, quia ordinatur ad fidei confirmationem ι secundo, quia
procedit ex Dei omnipotentia, cui fides innititur3 et tamen sicut praeter gra-
tiam fidei necessaria est gratia sermonis ad fidei instructionem3 ita etiam
necessaria est operatio miraculorum ad fidei confirmationem.

ARTICULUS II. 845
UTRUM MALI POSSINT MIRACULA FACERE.

(Part. r. q. 110. art. 4. ad 2. et part. 3. q. 43. art. l. et 4.
et Pot. q. 6. art. 5. ad ι). et art. 9. ad 7. et Quodl. 2. art. 6. ad 4.).

AD SECUNDUM sic proceditur. Videtur, quod mali non possint miracula
facere: miracula enim impetrantur per orationem, sicut dictum est (art. praec.
ad 1.): sed oratio peccatoris non est exaudibilis, secundum illud Joan. 9.;
Scimus, quia peccatores Deus non audit, et Proverb. 28. dicitur: Qui declinat
aures suas, ne audiat legem, oratio ejus erit execrabilis ‚· ergo videtur, quod mali
miracula facere non possint.

2. PRAETEREA. Miracula attribuuntur fidei, secundum illud Matth. 17.: 51·
habueritis fidem, sicut granum sinapis, dicetis monti lmic; transi hinc, et transibit:
fides autem sine operibus mortua cst, ut dicitur Jacobi 2., et sic non videtur, quod
habeat propriam operationem3 ergo videtur quod mali, qui non sunt bono-
rum operum operativi, miracula facere non possint.

3. PRAETEREA. Miracula sunt quaedam divina testimonia, secundum illud
ad Hebr. 2.: Contestante Deo signis, et portentis, et variis virtzctibzts; unde et
in Ecclesia aliqui canonizantur per testimonia miraculorum: sed Deus non
potest esse testis falsitatis3 ergo videtur, quod mali homines non possint mi-
racula facere.

4. PRAETEREA. Boni sunt Deo conjunctiores, quarn mali: sed non omnes
boni faciunt miracula3 ergo multo minus mali faciunt.

SED CONTRA est, quod dicit Apost. 1. ad Cor. 13.: Si halmero omnem fidem,
ita nt montes transferam, charitatem antem non habuero, nihilsum: sed quicumque
non habet charitatem, est malus; quia «hoc solum donum Spiritus Sancti
est, quod dividit inter filios regni, et filios perditionis >›, ut dicit August. 15.
de Trinit. (cap. 13.)‚· ergo videtur, quod etiam mali possint miracula facere.

RESPONDEO dicendum, quod miraculorum aliqua quidem sunt non vera,
sed phantastica facta, quibus scilicet ludificatur homo, ut videatur ei aliquid,
quod non est: quaedam vero sunt vera facta, sed non vere habent rationem
miraculi, quae fiunt virtute aliquarum naturalium causarum3 et haec duo
possunt fieri per daemones, ut supra dictum est (art. praec. ad 2.): sed vera
miracula non possunt fieri nisi virtute divina: operatur enim ea Deus ad
hominum utilitatem: et hoc dupliciter: uno quidem modo ad veritatis praedi-
catae confirmationem: alio modo ad demonstrationem sanctitatis alicujus,
quarn Deus hominibus vult proponere in exemplum virtutis: primo autem
modo miracula possunt fieri per quemcumque, qui veram fidem praedicat, et
nomen Christi invocat: quod etiarn interdum per malos fit3 et secundum hunc
modurn etiam mali possunt miracula facere; unde super illud Matth. 7.:

