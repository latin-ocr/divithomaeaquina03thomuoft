QUAESTIO CXVIlI. ARTICULUS VII. 809

2. PRAETEREA. Sicut supra dictum est (1-2. q. 84. art.3. αφ), illa dicuntur
esse vitia capitalia, quae habent principales fines, ad quos ordinantur fines
aliorum vitiorum: sed hoc non competit avaritiae; quia divitiae non habent
rationem finis, sed magis rationem ejus quod est ad finem, ut dicitur in 1.
Ethic. (cap. 5.); ergo avaritia non est vitium capitale.

3. PRAETEREA. Gregor. dicit 15. Moral. (cap. 14.) quod « avaritia quan-
doque oritur ex elatione, quandoque ex timore: dum enirn quidam deficere
sibi ad sumptum necessaria aestimant, mentem ad avaritiam relaxant: sunt
alii, qui dum potiores videri appetunt, ad alienarum rerum ambitum succen-
duntur »3 ergo avaritia magis oritur ab aliis vitiis, quam ipsa sit vitium ca-
pitale respectu aliorum.

SED CONTRA est, quod Greg. 31. Moral. (cap. 17.) ponit avaritiam inter
vitia capitalia.

RESPONDEO dicendum, quod sicut supra dictum est (in arg. 2. huj. art),
vitium capitale dicitur, ex quo alia vitia oriuntur secundum rationem finis:
qui cum sit multum appetibilis, propter ejus appetitum 1101110 procedit ad
multa facienda vel bona, vel mala: finis 31116111 maxime appetibilis est bea-
titudo, vel felicitas, qui est ultimus finis humanae vitae, ut supra habitum
est (1-2. q. I. art. 4. 7. et 8.); et ideo quanto aliquid magis participat condi-
tiones felicitatis, tanto magis est appetibile: est autem una de conditionibus
felicitatis, ut sit per se sufficiens; alioquin non quietaret appetitum, tamquam
ultimus finis: sed per se sufficientiam maxime repromittunt divitiae, ut Boet.
dicit in 3. de Consol. (prosa 3.)‚· cujus ratio est, quia, sicut Philos. dicit in
5. Ethic. (sap. 5.), «denario utimur quasi fideijussore ad onmia habenda n 3 et
Eccli. 10. dicitur, quod pecuniae obediunt onmia,- et ideo avaritia, quae con-
sistit in appetitu pecuniae, est vitium capitale.

AD PRIMUM ergo dicendum, quod virtus perficitur secundum rationem:
vitium autem perficitur secundum inclinationem appetitus sensitivi: non au-
tem ad idem genus principaliter respicit ratio, et apperitus sensitivus3 et ideo
non oportet, quod principale vitium opponatur principali virtuti3 unde licet
'liberalitas non sit principalis virtus, quia non respicit ad principale bonum
rationis; avaritia tamen est principale vitium, quia respicit ad pecuniam,
quae habet quamdam principalitatem inter bona sensibilia, ratione jam dicta
(in corp. art.).· prodigalitas autem non ordinatur ad aliquem finem principa-
liter appetibilem, sed magis videtur procedere ex defectu rationis; unde
Philos. dicit in 4. Ethic. (cap. 1.) quod prodigus magis dicitur vanus, quam
malus.

AD SECUNDUM dicendum, quod pecunia ordinatur quidem ad aliud sicut
ad finem: inquantum tamen utilis est ad omnia sensibilia acquirenda, continet
quodammodo virtute omnia, et ideo habet quamdam similitudinem felicitatis,
ut dictum est (in corp. art).

AD TERTmM dicendum, quod nihil prohibet, vitium capitale interdum 3
quibusdam aliis oriri, ut dictum est (q. 36. art. 4. ad r. et 1—2. q. 84. art. 4.),
dum tamen ex eo alia vitia soleant plerumque oriri.

