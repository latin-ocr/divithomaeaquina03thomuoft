722 QUAESTIO CI. ARTICULUS IV.

si praetereat, jam non erit virtutis actus, sed vitii; unde ad pietatem pertinet
officium, et cultum parentibus exhibere secundum debiturn modum: non est
autem debitus modus, ut plus homo tendat ad colendum patrem, quam ad
colendum Deum: sed, sicut Ambr. dicit super Luc. (cap. 12. super illud:
Erunt quinqua etta), «necessitudini generis divinae religionis pietas antefertur» ;
si ergo cultus parentum abstrahat nos a cultu Dei, jam non esset pietatis pa-
rentum insistere cultui contra Deum3 unde Hieron. dicit in epist. (Ι.) ad He-
liod: «Per calcatum perge patrem, per calcatam perge matrem, siccis oculis
ad vexillum crucis evola: summum genus pietatis est in hac re fuisse crude-
lem» ; et ideo in tali casu dimittenda sunt officia pietatis in parentes propter
divinum religionis cultum: si vero exhibendo debita obsequia parentibus,
non abstrahamur a divino cultu hoc jam pertinebit ad pietatem: et sic non
oportebit propter religionem pietatem deserere.

AD PRIMUM ergo dicendum, quod Gregorius (hom. 37. in Evang.) exponens
illud verbum Domini dicit, quod <‹ parentes, quos adversarios in via Dei pa-
timur, odiendo, et fugiendo nescire debemus »z si enim parentes nostri nos
provocent ad peccandum, et abstrahant nos a cultu divino, debemus quantum
ad hoc eos deserere, et odire; et hoc modo dicuntur Levitae suos consan-
guineos ignorasse, quia idololatris secundum mandatum Domini non peper-
cerunt, ut habetur Exod. 32.: Jacobus autem, et Joannes laudantur ex hoc,
quod sunt secuti Dominum, dimisso parente3 non quia eorum pater eos pro-
vocaret ad malum, sed quia aliter aestimabant ipsurn posse vitam transigere,
eis Christum sequentibus.

AD SECUNDUM dicendum, quod Dominus ideo prohibuit discipulum a se-
pultura patris, quia, sicut Chrysost dicit (hom. 28. in Asaak), « per hoc eum
Dominus a multis malis eripuit, puta luctibus, et moeroribus, et aliis quae
hinc expectantur: post sepulturam enim erat necesse et testamenta scrutari,
et haereditatis divisionem, et alia hujusmodi3 et praecipue quia alii erant,
qui complere poterant hujus funeris sepulturam »2 vel, sicut Cyrillus exponit
super Luc. (cap. 9. et hab. in Cat. aur. D. Th), « discipulus ille non petiit,
quod patrem jam defunctum sepeliret, sed adhuc viventem in senectute susten-
taret, usquequo sepeliretur: quod Dominus non concessit, quia erant alii,
qui ejus curam habere poterant, linea parentelae adstricti ›>.

AD TERTIUM dicendum, quod hoc ipsum quod parentibus carnalibus ex
pietate exhibemus, in Deum referimus3 sicut et alia misericordiae opera,
quae quibuscumque proximis impedimus, Deo exhibita videntur, secundum
illud Matth. 25.: Quod uni ax minimis mais fecistis, mihz'fecistis; et ideo si car-
nalibus parentibus nostra obsequia sint necessaria, ut sine his sustentari non
possint, nec nos ad aliquid contra Deum inducant, non debemus intuitu re-
ligionis eos deserere: si autem sine peccato eorum obsequiis vacare non pos-
sumus, vel etiarn si absque nostro obsequio possunt sustentari, licitum est
eorum obsequia praetermittere, ad hoc quod amplius religioni vacemus.

AD QUARTUM dicendum, quod aliud dicendum est de eo qui est adhuc in
saeculo constitutus, et aliud de eo qui jam est in religione professus: ille
enim qui est in saeculo constitutus, si habet parentes, quisine ipso sustentari
non possunt, non debet eis relictis religionem intrare; quia transgrederetur
praeceptum de honoratione parentum: quamvis quidam dicant, quod etiam
in hoc casu licite posset eos deserere, eorum curam Deo committens: sed
si quis recte consideret, hoc esset tentare Deum, cum habens ex humano
consilio quid ageret, periculo parentes exponeret sub spe divini auxilii: si

 

