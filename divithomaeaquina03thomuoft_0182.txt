176 QUAESTIO XXIII. ARTICULUS 11.

ARTICULUS Π. 115
UTRUM CHARITAS SIT ALIQUID CREATUM IN ANIMA.
(r. Dist. 17. q. l. art. Ι. et 3. Dist. 27. q. 2. art. 4. at Veri. q. I. art. IL).

AD SECUNDUM sic proceditur. Videtur, quod charitas non sit aliquid creatum
in anima: dicit enim August. in 8. de Trin. (cap. 8.) : ‹< Qui proximum diligit,
consequens est ut ipsam dilectionem diligat »z Deus autem dilectio est; con-
sequens est ergo ut praecipue Deum diligat, et in 15. de Trin. (cap. 17.) dicit:
‹< Ita dictum est, Deus charitas est, sicut dictum est, Deus spiritus est » 3 ergo
charitas non est aliquod creatum in anima, sed est ipse Deus.

2. PRAETEREA. Deus est spiritualiter vita animae, sicut anima vita cor-
poris, secundum illud Denter. 3o.: Ipse est vita tua.- sed anima vivificat corpus
per seipsam; ergo Deus vivificat animam per seipsum: vivificat autem eam
per charitatem, secundum illud 1. Joan. 3.: Nos scimus, qnoniam translati sumus
de morte ad vitam, quoniam diligimus fratrem ergo Deus est ipsa charitas.

3. PRAETEREA. Nihil creatum est infinitae virtutis, sed magis omnis crea-
tura est vanitas: charitas autem non est vanitas, sed magis vanitati repugnat3
et est infinitae virtutis, quia animam hominis ad bonum infinitum perducit;
ergo charitas non est aliquid creatum in anima.

SED CONTRA θεῖ, quod August. dicit in 3. de Doctr. Christ. (cap. 10.).·
« Charitatem voco motum animi ad fruendum Deo propter ipsum»: sed motus
animi θεῖ aliquid creatum in anima3 ergo et charitas est aliquid creatum in
anima.

RESPONDEO dicendum, quod, Magister perscrutatur hanc quaestionem in
17. distinct. 1. lib. Sent. et ponit, quod charitas non est aliquid creatum in
anima, sed est ipse Spiritus Sanctus mentem inhabitans: nec est sua intentio
quod iste motus dilectionis, quo Deum diligimus, sit ipse Spiritus Sanctus;
sed quod iste motus dilectionis est a Spiritu Sancto, non mediante aliquo
habitu, sicut a Spiritu Sancto sunt alii actus virtuosi mediantibus habitibus
aliarum virtutum, puta habitu fidei, aut spei, aut alicujus alterius virtutis; et
hoc dicebat propter excellentiam charitatis. Sed si quis recte consideret, hoc
magis redundat in charitatis detrimentum3 non enim motus charitatis ita
procedit a Spiritu Sancto movente humanam mentem, quod humana mens
sit mota tantum, et nullo modo sit principium hujus motus; sicut cum ali-
quod corpus movetur ab aliquo exteriori movente: hoc enim est contra ra-
tionem voluntarii, cujus oportet principium in ipso esse, sicut supra dictum
est (1-2. q. 6. art. r.),· unde sequeretur, quod diligere non esset voluntarium,
quod implicat contradictione1n3 cum amor de sui ratione importet, quod sit
actus voluntatis. Similiter etiam non potest dici, quod sic moveat Spiritus
Sanctus voluntatem ad actum diligendi, sicut movetur instrumentum3 quod
etsi sit principium actus, non tamen est in ipso agere, vel non agere, sic
enim etiam tolleretur ratio voluntarii, et excluderetur ratio meriti3 cum tamem
supra habiturn sit (1-2. q. 114. izi-t. 4), quod dilectio charitatis est radix me-
rendi: sed oportet, quod si voluntas moveatur a Spiritu Sancto ad diligen-
dum, etiam ipsa sit efficiens hunc actum: nullus autem actus perfecte pro·
ducitur ab aliqua potentia activa, nisi sit ei connaturalis per aliquam formam,
quae sit principium actionis3 unde Deus, qui omnia movet ad debitos fines,

