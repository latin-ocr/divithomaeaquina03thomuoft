192 QUAESTIO XXIV. ARTICULUS VII.

ARTICULUS VH. 130x
UTRUM CHARITAS AUGEATUR IN INFINITUM.
(3. Dist. 17. q. 2. art. 4. et l'irt. q. 1. art. II. ad 17).

AD SEPTIMUM sit proceditur. Videtur, quod charitas non augeatur in infi-
nitum: omnis enim motus est ad aliquem finem, et terminum, ut dicitur in
2. Metaph. (tex. 8. εἰ 9.).· sed augmentum charitatis est quidam motus3 ergo
tendit ad aliquem finem, et terminum3 ergo charitas in infinitum non augetur.

2. PRAETEREA. Nulla forma excedit capacitatem sui subjecti: sed capa—
citas creaturae rationalis, quae est subjectum charitatis, est finita3 ergo cha-
ritas in infinitum augeri non potest.

3. PRAETEREA. Omne finitum per continuum augmentum potest pertingere
ad quantitatem alterius finiti quantumcumque majoris, nisi forte id, quod
accrescit per augmentum, semper sit minus et minus: sicut Phil. dicit in
3. Physic. (tax. 57. ct seq), quod si uni lineae addatur, quod subtrahitur ab
alia linea, quae in infinitum dividitur, in infinitum additione facta, numquam
pertingetur ad quamdam determinatam quantitatem, quae est composita ex
duabus lineis diversis, ea scilicet ex qua additur, et ea cui additur, quod ex
alia subtrahitur, quod in proposito non contingit: non enim necesse est, ut
secundum charitatis augmentum sit minus, quam primum3 sed magis pro-
babile est, quod sit aequale, aut majus3 cum ergo charitas patriae sit quid-
dam finitum, si charitas viae in infinitum augeri potest, sequitur quod cha-
ritas viae possit sibi adaequare charitatem patriae, quod est inconveniens;
non ergo charitas viae in infinitum potest augeri.

SED CONTRA est, quod Apost. dicit ad Philip. 3.: Non quod jam acceperim,
ant jam. perfectus sim,· sequor antam, 51' qno modo comprehendam: ubi dicit Glos.
(ord. Nic. da Ly. ex Aug. enar. in Psczl. 69)- «Nemo fidelium, etsi multum
profecerit, dicat: Sufficit mihi. Qui enim hoc dicit, de via exit ante finem »3
ergo semper charitas in via potest magis ac magis augeri.

RESPONDEO dicendum, quod terminus augmento alicujus formae potest
praefigi tripliciter: unu modu ex ratione ipsius formae, quae habet terminatam
mensuram, ad quarn cum perventum fuerit, non potest ultra procedi in forma;
sed si ultra processum suerit, pervenietur ad aliam formam: sicut patet in
pallore, cujus terminos per continuam alterationem aliquis transit, vel ad
albedinem, vel ad nigredinem perveniens: alio modo ex parte agentis, cujus
virtus non se extendit ad ulterius augendum formam in subjecto: terlio ex
parte subjecti, quod non est capax ulterioris perfectionis. Nullo autem istorum
modorum imponitur terminus augmento charitatis in statu viae: ipsa enim
charitas secundum rationem propriae speciei terminum augmenti non habet,
est enim participatio quaedam infinitae charitatis, quaeest Spiritus Sanctus:
similiter etiam causa agens charitatem est infinitae virtutis, scilicet Deus:
similiter etiam ex parte subjecti terminus huic augmento praefigi non potest;
quia semper charitate excresente, superexcrescit habilitas ad ulterius augmen-
tum3 unde relinquitur, quod charitatis augmento nullus terminus praefigatur
in hac vita.

AD PRIMUM ergo dicendum, quod augmentum charitatis est ad aliquem
finem: sed ille finis non est in hac vita, sed in futura.

