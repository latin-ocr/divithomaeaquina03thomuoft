 

 

QUAESTIO XLI. ARTICULUS ΙΙ. 321

non enim sufficit irato, quod latenter noceat ei contra quem irascitur; sed
vult, quod ipse sentiat, et quod contra voluntatem suam aliquid patiatur in
vindictam ejus quod fecit; ut patet per ea quae supra dicta sunt de passione
irae (1-2. q. 46. art. 6. ‹ziz' 2.); et ideo rixa proprie oritur ex ira.

AD Pitinum ergo dicendum, quod sicut supra dictum est (1-2. q. 25. art. Ι.
cl 2), omnes passiones irascibilis ex passionibus concupiscibilis oriuntur: et
secundum lioc illud, quod proxime oritur ex ira, oritur etiam ex concupi-
scentia, sicut ex prima radice.

AD SECUNDUM dicendum, quod jactatio, et dilatatio sui, quae iit per su-
perbiam, vel inanem gloriam, non directe concitat jurgium, aut rixam, sed
occasionaliter3 inquantum scilicet ex hoc concitatur ira, dum aliquis sibi ad
injuriam reputat, quod alter ei sese praeferat3 et sic ex ira sequuntur jurgia,
et rixae.

AD TERTrUM dicendum, quod ira, sicut supra dictum est (1-2.q. 48. art. 3.),
impedit judicium rationis; unde habet similitudinem cum stultitia, et ex hoc
sequitur, quod habeant communem effectum: ex defectu enim rationis con-
tingit, quod aliquis inordinate aliurn laedere molitur.

AD QUARTUM dicendum, quod rixa, etsi quandoque ex odio oriatur, non
tamen est proprius effectus odii: quia praeter intentionem odientis est, quod
rixose, et manifeste inimicum laedat: quandoque enim etiarn occulte eum
laedere quaerit3 sed quando videt se praevalere, curn rixa, et jurgio laesionem
intendit: sed rixose aliquem laedere est proprius effectus irae, ratione jam
dicta (in corp).

AD QUINTUM dicendum, quod ex rixis sequitur odium, et discordia in
cordibus rixantium3 et ideo ille qui meditatur, idest qui intendit inter aliquos
seminare discordias, procurat quod ad invicem rixentur: sicut quodlibet pec-
catum potest imperare actum alterius peccati, ordinando illum in suum finem:
sed ex hoc non sequitur, quod rixa sit filia inanis gloriae proprie, et directe.

QUAESTIO XLII.

DE SEDITIONE, QUAE OPPONITUR PACI,
IN DUOS ARTICULOS DIVISA.

Deinde considerandum est de seditione, quae opponitur paci.

Et circa hoc quaeruntur duo.

Primo. Utrum sit speciale peccatum.
Secundo. Utrum sit mortale peccatum.

