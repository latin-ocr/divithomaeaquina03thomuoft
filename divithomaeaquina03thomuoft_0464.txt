456 QUAESTIO LXII. ARTICULUS Ι.

esse ejus, quod non debetur, ita etiam et restitutio; ergo restitutio non est
actus alicujus partis justitiae.

2. PRAETEREA. Illud quod jam transiit, et non est, restitui non potest:
sed justitia, et injustitia sunt circa quasdam actiones, et passiones, quae non
manent, sed transeunt3 ergo restitutio non videtur esse actus alicujus partis
justitiae.

3. PRAETEREA. Restitutio est quasi quaedam recompensatio ejus, quod
subtractum est: sed aliquid potest homini subtrahi non solum in commuta-
tione, sed etiam in distributi0ne3 puta cum aliquis distribuens minus dat alicui,
quam debeat liabere3 ergo restitutio non magis est actus commutativae justi-
tiae, quam distributivae.

SED CONTRA. Restitutio ablationi opponitur: sed ablatio rei alienae est
actus injustitiae circa commutatione53 ergo restitutio ejus est actusjustitiae,
quae est in commutationibus directiva.

Responmzo dicendum, quod restituere nihil aliud esse videtur, quam ite-
rato aliquem statuere in possessionem, vel dominium rei suae: et ita in re-
stitutione attenditur aequalitas justitiae secundum recompensationem rei ad
rem, quod pertinet ad justitiam coinmutativam, et ideo restitutio est actus
commutativae justitiae ; quando scilicet res unius ab alio habetur, vel per vo-
luntatem ejus, sicut in mutuo, vel deposit03 vel contra voluntatem ejus, sicut
in rapina, vel furto.

AD PRtMUM ergo dicendum, quod illud quod alteri non debetur, non est
proprie loquendo ejus, etsi aliquando ejus fuerit3 et ideo magis videtur esse
nova donatio, quam restitutio, cum quis alteri reddit, quod ei non debetur:
habet tamen aliquam similitudinem restitutionis; quia res materialiter eadem
est: non tamen est eadem secundum formalem rationem,quam respicit justitia,
quod est esse suum alicujus: unde nec proprie restitutio dicitur.

AD SECUNDUM dicendum, quod nomen restitutionis, inquantum importat
iterationem quamdam, supponit rei identitaten; et ideo secundum primam
impositionem nominis, restitutio videtur locum habere praecipue in rebus
exterioribus, quae manentes-eaedem, et secundum substantiam, et secundum
jus dominii, ab uno possunt ad alium devenire: sed sicut ab hujusmodi rebus
nomen commutationis translatum est ad actiones, vel passiones, quae pertinent
ad reverentiam, vel injuriam alicujus personae, seu nocumentum, vel pro-
fectum: ita etiam nomen restitutionis derivatur ad haec, quae licet realiter
non maneant, tamen manent in effectu: vel corporali, puta cum ex percus-
sione laeditur corpus: vel qui est in opinione hominum, sicut cum aliquis
verbo opprobrioso remanet infamatus, vel etiam minoratus in suo honore.

AD TERTIUM dicendum, quod recompensatio, quam facit distribuens ei,
cui dedit minus quam debuit, fit per comparationem rei [al. sni] ad rern3 ut
quanto minus habuit quam debuit, tanto plus ei detur, et ideo jam pertinet
ad justitiam commutativam.

 

