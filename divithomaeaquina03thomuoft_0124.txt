118 QUAESTIO XIII. ARTICULUS 11.

ARTICULUS H. 70

UTRUM BLASPHEMIA SEMPER SIT PECCATUM MORTALE.

(Ad Col. 3. lact. 2.).

AD SECUNDUM sic proceditur. Videtur, quod blasphemia non semper sit
peccatum mortale: quia super illud ad Colos. 3.: Nunc autem deponite, et vos,
etc. dicit Glos. (ord. Ambros.) «post majora prohibet minora »ε et tamen
subdit de blasphemia, ergo blasphemia inter peccata minora computatur,
quae sunt peccata venialia.

2. PRAETEREA. Omne peccatum mortale opponitur alicui praecepto deca-
logi: sed blasphemia non videtur alicui eorum opponi3 ergo blasphemia non
est peccatum mortale.

3. PRAETEREA. Peccata quae absque deliberatione committuntur, non sunt
mortalia: propter quod primi motus non sunt peccata mortalia, quia delibe-
rationem rationis praecedunt, ut ex supra dictis patet (1—2. q. 74. art. 10.):
sed blasphemia quandoque absque deliberatione procedit; ergo non semper
est peccatum mortale.

SED CONTRA est, quod dicitur Levit. 24: Qui blasphemaverit nomen Do-
mini, morte moriatur.- sed poena mortis non infertur nisi pro peccato mor-
tali3 ergo blasphemia est peccatum mortale.

REspos-mzo dicendum, quod, sicut supra dictum est (1-2. q. 72. art. 5.)‚ pec-
catum mortale est, per quod homo separatur a primo principio spiritualis vi-
tae, quod est charitas Dei. Unde quaecumque charitati repugnant, ex suo ge-
nere sunt peccata mortalia: blasphemia autem secundum genus suum repu-
gnat charitati divinae, quia derogat divinae bonitati, ut dictum est (art. praec),
quae est obiectum charitatis3 et ideo blasphemia est peccatum mortale ex suo
genere.

AD PRIMUM ergo dicendum, quod Glossa illa non est sic intelligenda,
quod omnia quae subduntur, sint peccata mortalia3 sed quia cum supra non
expressisset nisi majora, postmodum etiam quaedam minora subdit; inter
quae etiam quaedam de majoribus ponit.

AD SECUNDUM dicendum, quod cum blasphemia opponatur confessioni
fidei, ut dictum est (art. prada), ejus prohibitio reducitur ad prohibitionem
infidelitatis, quae intelligitur in eo quod dicitur: Ego sum Dominus Deus
tuus, etc.: vel prohibetur per id, quod dicitur: Non assumas nomen Dei tui in
vanum: magis enim in vanum assumit nomen Dei, qui aliquod falsum de Deo
asserit, quam qui per nomen Dei aliquod falsum confirmat.

AD TERTIUM dicendum, quod blasphemia potest absque deliberatione ex
surreptione procedere dupliciter: nno modo, quod aliquis non advertat, hoc
quod dicit, esse blasphemiam3 quod potest contingere, cum aliquis subito ex
aliqua passione in verba imaginata prorumpit, quorum significationem non
considerat: et tunc est peccatum veniale, et non habet proprie rationem blas-
phemiae: alio modo, quando advertit, hoc esse blasphemiam, considerans si-
gnificata verborum: et tunc non excusatur a peccato mortali, sicut nec ille,
qui ex subito motu irae aliquem occidit juxta se sedentem.

