 

1
l
ἐ

 

QUAESTIO XVIII. ARTICULUS 11. 145

RESPONDEO dicendum, quod subtracto eo, quod dat speciem rei, resolvitur
specieS, ct res non potest eadem remanere: sicut remota forma corporis na-
turalis, non remanet idem secundum speciem: spes autem recipit speciem a
suo objecto principali, sicut et caeterae virtutes, ut ex supradictis patet (q. praec.
art. 5. et 6. ct 1-2. q. 54. art. 2.) : objectum autem principale ejus est beatitudo
aeterna, secundumuquod est possibilis haberi ex auxilio divino, ut supra dictum
est (art. 1. ct 2. q. praec.); quia ergo bonum arduum possibile non cadit sub
ratione spei, nisi secundum quod est futurum, ideo cum beatitudo jam non
sit futura, sed praesens non potest ibi esse virtus spei; et ideo spes, sicut et
fides, evacuatur in patria, et neutrum eorum in beatis esse potest.

AD PR1MUM ergo dicendum, quod Christus, etsi esset comprehensor, et
per consequens beatus, quantum ad divinam fruitionem, erat tamen simul
viator, quantum ad passibilitatem naturae, quam adhuc gerebat, et ideo glo-
riam impassibilitatis, et immortalitatis sperare potuit: non tamen ita quod
haberet virtutem spei, quae non respicit gloriam corporis, sicut principale
objectum, sed potius fruitionem divinam.

AD SECUNDUM dicendum, quod beatitudo Sanctorum dicitur vita aeterna;
quia per hoc quod Deo fruuntur, efficiuntur quodammodo participes aeter-
nitatis divinae‚ quae excedit omne tempus: et ita continuatio beatitudinis
non diversificatur per praesens, praeteritum, et futurum3 et ideo beati non
habent spem de continuatione beatitudinis, sed habent ipsam rem: quia non
est ibi ratio futuri.

AD TERTIUM dicendum, quod durante virtute spei, eadem spe aliquis sperat
beatitudinem sibi, et aliis: sed evacuata spe in beatis, secundum quam spe-
rabant sibi beatitudinem, sperant quidem aliis beatitudinem, sed non virtute
spei, sed magis ex amore charitatis: sicut etiam qui habet charitatem Dei,
eadem charitate diligit proximum: et tamen aliquis potest diligere proximum
non habens virtutem charitatis, sed alio quodam amore.

AD QUARTUM dicendum, quod cum spes sit virtus theologica habens Deum
pro objecto, principale objectum spei est gloria animae, quae in fruitione
divina consistit, non autem gloria corporis: gloria etiam corporis, etsi habeat
rationem ardui per comparationem ad naturam humanam, non tamen habet
rationem ardui respectu habentis gloriam animae: tum quia gloria corporis
est minimum quiddam in comparatione ad gloriam animae: tum etiam quia
habens gloriam animae habet jam sufficienter causam gloriae corporis.

ARTICULUS ΙΠ. 92
UTRUM SPES SIT IN DAMNATIS.
(3. Dist. 26. q. 2. art. 5.).

AD TERTIUM sic proceditur. Videtur, quod in damnatis sit spes: diabolus
enim est damnatus, et princeps damnatorum, secundum illud Matth. 25.: Ita
maledicti in ignem aeternum, quiparatus est diabolo, et angelis ejus: sed diabolus
habet spem, secundum illud Job 4o.: Ecca spes ejus frustrabitur emm ergo

’ videtur, quod damnati habeant spem.

2. PRAETEREA. Sicut fides est formata, et informis, ita et spes: sed fides

ἰ informis potest esse in daemonibus, et damnatis, secundum illud Jacobi ΖΛ

