416 QUAESTIO LVI. ARTICULUS ΙΙ.

ARTICULUS Π. 313

UTRUM PRAECEPTA PROHIBITIVA DE VITIIS OPPOSITIS PRUDENTIAE
FUERINT CONVENIENTER IN VETERI LEGE PROPOSITA.

AD SECUNDUM sic proceditur. Videtur, quod in veteri lege fuerint incon-
venienter praecepta prohibitiva proposita de vitiis oppositis prudentiae: op-
ponuntur enim prudentiae non minus illa, quae habent directam oppositio-
nem ad ipsam (sicut imprudentia, et partes ejus), quam illa quae cum ipsa
similitudinem habent (sicut astutia, et quae ad ipsam pertinent): sed haec
vitia prohibentur in lege: dicitur enim Levit. 19.: Nonfacies calumniam pro-
ximo tuo, et Deut. 25.: Non habebis in sacculo tuo diversa pondera, minus, et
majus,- ergo et de illis vitiis, quae directe opponuntur prudentiae, aliqua prae-
cepta prohibitiva dari debuerunt.

2. PRAETEREA. ln multis aliis rebus potest fieri fraus, quam in emptione,
et venditione; inconvenienter ergo fraudem in sola emptione, et venditione
lex prohibuit.

3. PRAETEREA. Eadem ratio est praecipiendi actum virtutis, et prohibendi
actum vitii oppositi: sed actus prudentiae non inveniuntur in lege praecepti3
ergo nec aliqua opposita vitia debuerunt in lege prohiberi.

SED CONTRARIUM patet per praecepta legis inducta (in arg. L).

Respoxoiffio dicendum, quod, sicut supra dictum est (art. praest), justitia
maxime respicit rationem debiti, quod requiritur ad praeceptum3 quia justitia
est ad reddendum debitum alteri, ut infra dicetur (q. 58. art. 1.).· astutia au-
tem quantum ad executionem maxime committitur in his, circa quae est ju-
stitia, ut dictum est (q. 55. art.5.); et ideo conveniens fuit, ut praecepta prohi-
bitiva darentur in lege de executione astutiae, inquantum ad injustitiam
pertinet: sicut cum dolo, et fraude aliquis alicui calumniam ingerit, vel ejus
bona surripit.

AD PRmUM ergo dicendum, 'quod illa vitia, quae directe opponuntur pru-
dentiae manifesta contrarietate, non ita pertinent ad injustitiam, sicut exe-
cutio astutiae; et ideo non ita prohibentur in lege, sicut fraus, et dolus, quae
ad injustitiam pertinent.

AD SECUNDUM dicendum, quod omnis dolus, vel fraus commissa in his,
quae ad injustitiam pertinent, potest intelligi esse prohibita, Lev. 19, in
prohibitione calumniae: praecipue autem solet fraus exerceri, et dolus in
emptione, et venditione, secundum illud Eccli. 26: Nonjustiftcabitur caupo a
peccato labiorum: propter hoc specialiter praeceptum prohibitivum datur in
lege de fraude circa emptiones, et venditiones commissa.

AD TERTIUM dicendum, quod omnia praecepta de actibus justitiae in lege
data pertinent ad executionem prudentiae3 sicut et praecepta prohibitiva data
de furto, calumnia, et fraudolenta venditione, pertinent ad executionem
astutiae.

 

