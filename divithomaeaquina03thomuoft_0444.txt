436 QUAESTIO LVIII. ARTICULUS XII.

RESPONDEO dicendum, quod si loquamur de justitia legali, manifestum
est, quod ipsa est praeclarior inter omnes virtutes morales3 inquantum bo-
num commune praeeminet bono singulari unius personae; et secundum hoc
Philos. in 5. Ethicor. (cap. 1.) dicit, quod «praeclarissima virtutum videtur
esse justitia, et neque est Hesperus neque Lucifer ita admirabilis »ι sed etiam
si loquamur de justitia particulari, praecellit inter alias virtutes morales, du-
plici ratione: quarum prima potest sumi ex parte subjecti3 quia scilicet est
in nobiliori parte animae, idest in appetitu rationali, scilicet in voluntate,
aliis virtutibus moralibus existentibus in appetitu sensitivo, ad quem perti-
nent passiones, quae sunt materia aliarum virtutum moralium: secunda ratio
sumitur ex parte objecti: nam aliae virtutes laudantur solum secundum bo-
num ipsius virtuosi: justitia autem laudatur secundum quod virtuosus ad
alium bene se habet; et sic justitia quodammodo est bonum alterius, ut
dicitur in 5. Ethic. (cap. 1.). Et propter Philos. dicit in 1. Rhetor. (cap. 9.):
« Necesse est maximas virtutes esse eas, quae sunt aliis utilissimae: siquidem
est virtus potentia benefactiva: propter hoc et fortes, et justos maxime ho-
norant; quoniam fortitudo est utilis aliis in bello; justitia autem et in bello,
et in pace».

AD PRIMUM ergo dicendum, quod liberalitas etsi de suo det, tamen hoc
facit, inquantum in hoc considerat propriae virtutis bonum: justitia autem
dat alteri quod suum est, quasi considerans bonum commune3 et propterea
justitia observatur ad omnes: liberalitas autem ad omnes se extendere non
potest; et iterum liberalitas, quae de suo dat, supra justitiam fundatur, *per
quam unicuique quod suum est, tribuitur.

AD SECfJNDUM dicendum, quod magnanimitas, quando supervenit ju-
stitiae, auget ejus bonitatem: quae tamen sine justitia nec virtutis rationem
haberet.

AD TERTIUM dicendum, quod fortitudo etsi consistat circa difficiliora,
non tamen est circa meliora3 cum sit solum in bello utilis, justitia autem et
in bello, et in pace, sicut dictum est (in corp).

QUAESTIO LIX.

DE INJUSTITIA, IN QUATUOR ARTICULOS DIVISA.

Deinde considerandum est de injustitia.

Et circu lmc qmzarmzlur quatuor.

Primo. Utrum injustitia sit speciale vitium.

Secundo. Utrum injusta agere sit proprium injusti.

Tertio. Utrum aliquis possit injustum pati volens,

Quarto. Utrum injustitia ex suo genere sit peccatum mortale.

 

