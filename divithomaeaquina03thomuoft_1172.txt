1164 QUAEsrro crxxx. ARthULUs Ν.

ARTICULUS IV. 851

UTRUM VITA CONTEMPLATIVA
SOLUM CONSISTAT IN CONTEMPLATIONE DEI,
AN ETIAM IN CONSIDERATIONE CUJUSCUMQUE VERITATIS.

(Infr. art. 7. et q. 131. art. 4. ad 2. et q. 182. art. 2.
et 3. Dist. 35. q. 1. art. 2. q. 3.).

AD QUARTUM sic proceditur. Videtur, quod vita contemplativa non solum
consistat in contemplatione Dei, sed etiam in consideratione cujuscumque
veritatis: dicitur enim in Ps. 138.: Mirabilia opera tna, et anima mea cognoscit
nimis: sed cognitio divinorum operum fit per aliquam contemplationem ve-
ritatis; ergo videtur, quod ad vitam contemplativam pertineat, non solum
divinam veritatem, sed etiam quamlibet aliam contemplari.

2. PRAETEREA. Bernardus in lib. 5. de Considerat. (cap. ult.) dicit, quod
« prima contemplatio est admiratio majestatis: secunda est judiciorum Dei:
tertia est beneficiorum ipsius: quarta est promissorum »ε sed inter haec
quatuor solum primum pertinet ad divinam veritatem, alia vero tria pertinent
ad effectus ipsius3 ergo vita contemplativa non solum consistit in conside-
ratione divinae veritatis, sed etiam in consideratione veritatis circa divinos
effectus.

3. PRAETEREA. Rich. de S. Vict. (lib. Ι. de Contempl. cap. 6.) distinguit sex
species contemplationum: quarum prima est secundum solam imaginationem:
dum attendimus res corporales: secunda autem est in imaginatione secun-
dum rationem: prout scilicet sensibilium ordinem, et dispositionem conside-
ramus: tartia est in ratione secundum imaginationem: quando scilicet per
inspectionem rerum visibilium ad invisibilia sublevamur: quarta autern est in
ratione secundum rationem: quando scilicet animus intendit invisibilibus,
quae imaginatio non novit: quinta autem est supra rationem, non tamen
praeter rationem, quando ex divina revelatione cognoscimus ea, quae humana
ratione comprehendi non possunt: sexta autem est supra rationem, et praeter
rationem3 quando scilicet ex divina illuminatione cognoscimus ea, quae
humanae rationi repugnare videntur: sicut ea quae dicuntur de mysterio
Trinitatis: sed solum ultimum videtur ad divinam veritatem pertinere3 ergo
contemplatio veritatis non solum respicit divinam veritatem, sed etiam eam,
quae in creaturis consideratur.

4. PRAETEREA. In vita contemplativa quaeritur contemplatio veritatis, in-
quantum est perfectio hominis; sed quaelibet veritas est perfectio humani
intellectus; ergo in qualibet contemplatione veritatis consistit vita contem-
plativa.

SED CONTRA est, quod Greg. dicit in 6. Moral. (cap. η), quod in contem—
platione principium, quod est Deus, quaeritur.

RESPONDEO dicendum, quod, sicutjam dictum est (art. 2. huj. q.)‚ ad vitam
contemplativam pertinet aliquid dupliciter: uno modo principaliter: alio modo
secundario, vel dispositive: principaliter quidem ad vitam contemplativam
pertinet contemplatio divinae veritatis: quia hujusmodi contemplatio est finis
totius humanae vitae3 unde August. dicit in 1. de Trinit. (cap. 8.), quod
α contemplatio Dei promittitur nob1s ut actionum omnium finis, atque ae-

 

