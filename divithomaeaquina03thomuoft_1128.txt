1120 QUAESTIO CLXXII. ARTICULUS VI.

sicut manifeste legitur de Balaam, cui diciturDominus esse locutus Num. 22.,
licet esset Propheta daemonum: quia Deus utitur etiam malis ad utili-
tatem bonorum; unde et per Prophetas daemonum aliqua vera praenun-
tiat: tum ut credibilior fiat veritas, quae etiam ex adversariis testimonium
habet: tum etiam quia cuni homines talia credunt, per eorum dicta magis
ad veritatem inducuntur3 unde etiam Sibyllae multa vera praedixerunt de
Christo: sed etiam quando Prophetae daemonum a daemonibus instruun-
tur, aliqua vera praedicunt: quandoque quidem virtute propriae naturae,
cujus auctor est Spiritus Sanctus: quandoque etiam revelatione bonorum
spirituum, ut patet per August. 12. super Gen. ad lit. (videtur colligi posse ex
cap. 19.) .· et sic etiam illud verum, quod daemones enuntiant, a Spiritu
Sancto est.

AD SECUNDUM dicendum, quod verus Propheta semper inspiratur a Spi-
ritu veritatis‚ in quo nihil est falsitati53 et ideo numquam dicit falsum:
Propheta autem falsitatis non semper instruitur a spiritu falsitatis, sed
quandoque etiarn inspiratur a Spiritu veritatis: ipse etiam spiritus falsitatis
quandoque enuntiat vera, quandoque falsa, ut dictum est(1'1z corp. art. et ad 1.).

AD TERTIUM dicendum, quod propria daemonum dicuntur esse illa, quae
habent a seipsis, scilicet mendacia, et peccata: quae autem pertinent ad pro-
priam naturam, non habent a seipsis, sed a Deo: per virtutem autem pro-
priae naturae quandoque vera praenuntiant, ut dictum est (in corp. art. et
ad r.): utitur etiam eis Deus ad veritatis manifestationem per ipsos fiendam,
dum divina mysteria eis per angelos revelantur, ut dictum est (ibid).

QUAESTIO CLXXIII.

DE MODO PROPHETICAE COGNITIONIS,
IN QUATUOR ARTICULOS DIVISA.

Deinde considerandum est de modo propheticae cognitionis.

Et cirta hoc quaeruntur quatuor.

Primo. Utrum Prophetae videant ipsam Dei essentiam.

Secundo. Utrum revelatio prophetica fiat per influentiam aliquarum spe-
cierum, vel per solam influentiam luminis.

Tertio. Utrum prophetica revelatio semper fit curn alienatione a sen-
sibus.

Quarto. Utrum prophetia semper sit cum cognitione eorum quae pro-
phetantur.

 

ἴ
Ε

