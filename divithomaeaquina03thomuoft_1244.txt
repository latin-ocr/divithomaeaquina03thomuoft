1236 QUAESTIO CLXXXVI. ARTICULUS X.

bonis, quae facit, et si sit mortale, facilius ab eo resurgit: primo quidem
propter intentionem, quam habet rectam ad Deum; quae etsi ad horam in·
tercipiatur‚ de facili ad pristina reparatur: unde super illud Ps. 36.: Cum ce-
ciderit, non collidetur, dicit Origen. (hom. 4. in hunc Psal.).· « Injustus si pec-
caverit, non poenitet, et peccatum suum emendare nescit: justus autem scit
emendare, scit corrigere: sicut ille qui dixerat: Nescio hominem, paulo post
cum respectus fuisset a Domino, flere scit amarissime; et ille qui de tecto
mulierem viderat, et concupierat eam, dicere scit: Peccavi, et malum coram
te feci >³ 3 juvatur etiam a sociis ad resurgendum secundum illud Eccle. 4.: Si
unus ceciderit, ab altero fulcietur: Vae soli, qnia cum ceciderit, non habet suble-
vantem se.

AD PRIMUM ergo dicendum, quod auctoritas illa loquitur de his, quae per
infirmitatem, vel ignorantiam committuntur‚non autem de his quae commit-
tuntur per contemptum.

AD SECUNDUM dicendum, quodJosaphat etiam, cui illa verba dicuntur, non
ex malitia, sed ex quadam infirmitate humanae affectionis peccavit.

AD TERTIUM dicendum, quod justi non de facili peccant. ex contemptu;
sed quandoque labuntur in aliquod peccatum ex ignorantia, vel infirmitate,
a quo de facili revelantur: si autem perveniant ad hoc, quod ex contemptu
peccant, efficiuntur pessimi, et maxime incorrigibiles, secundum illudJerem. 2.:
Confregisti jugum, dirupisti vincula, dixisti: Nom serviamJn omni colle sublimi,
et sub omni ligno frondoso tu prosternebaris meretrix unde Augustinus dicit in
Epist. ad plebem Hipponensem (147. nune 78.): ε( Ex quo Deo servire coepi,
quomodo difficile sum expertus meliores, quam qui in monasteriis profece-
runt3 ita non sum expertus pejores, quam qui in monasteriis ceciderunt».

QUAESTIO CLXXXVII.

DE HIS QUAE COMPETUNT RELIGIOSIS,
IN SEX ARTICULOS DIVISA.

Deinde considerandum est de his quae competunt religiosis.

Et circa hoc quaeruntur sex.

Primo. Utrum liceat eis docere, praedicare, et alia hujusmodi facere.
Secundo. Utrum liceat eis de negotiis saecularibus se intromittere.
Tertio. Utrum teneantur manibus operari.

Quarto. Utrum liceat eis de eleemosynis vivere.

Quinto. Utrum liceat eis mendicare.

Sexto. Utrum liceat eis vestimenta caeteris viliora deferre.

