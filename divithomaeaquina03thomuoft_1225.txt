QUAESTIO CLXXXV. ARTICULUS VIII. 1217

ARTICULUS VIII. 883

UTRUM RELIGIOSI, QUI PROMOVENTUR IN EPISCOPOS,
TENEANTUR AD OBSERVANTIAS REGULARES.

(Supr. q. 88. art. rr. ad 4. et 4. Dist. 38. q. 1. art. 4. q. 1. art. 5.).

AD OCTAYUM sic proceditur. Videtur, quod religiosi, qui promoventur in
Episcopos, non teneantur ad observantias regulares: dicitur enim 18. q. 1.
(cap.: Statutum) quod « monachum canonica electio a jugo regulae mona-
sticae professionis absolvit30t sacra ordinatio de monacho episcopum facit »ε
sed observantiae regulares pertinent ad jugum regulae; ergo religiosi, qui in
' Episcopos assumuntur, non tenentur ad observantias regulares.

2. PRAETEREA. Ille qui ab inferiori ad superiorem gradum ascendit, non
videtur teneri ad ea quae sunt inferioris gradus: sicut supra dictum est (q. 38.
art. 12. ad 1.), quod religiosus non tenetur ad observanda vota, quae in sae-
culo fecit: sed religiosus qui assumitur ad episcopatum, ascendit ad aliquid
majus, ut supra habitum est (q. 184. art. 7.); ergo videtur, quod non obli-
getur Episcopus ad ea, quae tenebatur observare in statu religionis.

3. PRAETEREA. Maxime religiosi obligari videntur ad obedientiam, et ad
hoc quod absque proprio vivant: sed religiosi, qui assumuntur ad episcopa-
tum, non tenentur obedire praelatis suarum religionum, quia sunt eis supe-
riores : nec etiam videntur teneri ad paupertatem3quia sicut inDecreto supra
inducto (in arg. r.) dicitur, « quem sacra ordinatio de monacho episcopum
facit, velut legitimus haeres paternam sibi haereditatem jure vindicandi po-
testatem habet »2 interdum etiam conceditur eis testamenta conficere3 ergo
multo minus tenentur ad alias observantias regulares.

SED CONTRA est, quod dicitur in Decr. 16. q. 1. (cap. 3.).· «De monachis,
qui diu morantes in monasteriis, si postea ad clericatus ordinem pervenerint,
statuimus, non debere eos a priori proposito discedere n.

RESPONDEO dicendum, quod, sicut supra dictum est (q. praec. art. 7.),
status religionis ad perfectionem pertinet, quasi quaedam via in perfectionem
tendendi: status autem episcopalis ad perfectionem pertinet, tamquam quod-
dam perfectionis magisterium3 unde status religionis comparatur ad statum
episcopalem, sicut disciplina ad magisterium, et dispositio ad perfectionem:
dispositio autern non tollitur, perfectione adveniente, nisi forte quantum ad id,
quod [al. in quo] perfectioni repugnat: quantum autem ad id, quod perfectioni
congruit, magis confirmatur: sicut discipulo, cum ad magisterium pervenerit,
non congruit quod sit auditor3 congruit tamen ipsi, quod legat, et meditetur
etiam magis quam ante; sic ergo dicendum est, quod si qua sunt in regula-
ribus observantiis, quae non impediant pontificale officium, sed magis valeant
ad perfectionis custodiam, sicut est continentia, paupertas, et alia hujusmodi,
ad haec remanet religiosus etiam factus Episcopus obligatus, et per conse-
quens ad portandum habitum suae religionis, qui est hujus obligationis si-
gnum. Si qua vero sunt in observantiis regularibus, quae officio pontificali
repugnant, sicut est solitudo, silentium, et aliquae abstinentiae, vel vigiliae
graves, ex quibus impotens corpore redderetur ad exequendum pontificale
officium, ad hujusmodi observanda non tenetur: in aliis autem potest dispen-
satione uti, secundum quod requirit necessitas personae, vel officii, et con-

