200 QUAESTIO XXIV. ARTICULUS XII.

quid enirn contrariatur praeceptis ejus, manifeste contrariatur charitati3 unde
de se habet, quod charitatem excludere possit.

Et si quidem charitas esset habitus acquisitus ex virtute subiecti dependens,
non oporteret, quod statim per unum actum contrarium tolleretur: actus enim
non directe contrariatur habitui, sed actui: continuatio autem habitus in sub-
jecto non requirit continuitatem actus; unde ex superveniente contrario actu
non statim habitus acquisitus excluditur: sed charitas, cum sit habitus infusus,
dependet ex actione Dei infundentis, qui sic se habet in infusione, et conser-
vatione charitatis, sicut sol in illuminationea‘e'ris3 ut dictum est (art. ro. huj.
q. arg. 3. alvi cit. August. cujus haec verba sunt)‚· et ideo sicut lumen statim ces-
saret esse in aere per hoc, quod aliquod obstaculum poneretur illuminationi
solis, ita etiam charitas statim deficit esse in anima per hoc, quod aliquod
obstaculum ponitur influentiae charitatis a Deo in animam. Manifestum est
autem, quod per quodlibet mortale peccatum, quod divinis praeceptis con-
trariatur, ponitur praedictae infusioni obstaculum: quia ex hoc ipso quod
homo eligendo praefert peccatum divinae amicitiae, quae requiritur ut Dei
voluntatem sequamur, consequens est, ut statim per unum actum peccati
mortalis habitus charitatis perdatur; unde et August. dicit 8. super Gen. ad
literam (cap.12. in mad.) quod homo Deo sibi praesente illuminatur, absente
autem continuo tenebratur, a quo non locorum intervallis, sed voluntatis aver-
sione disceditur.

AD PRIMUM ergo dicendum, quod verbum Origenis potest uno modo sic
intelligi, quod homo, qui est in statu perfecto, non subito procedit in actum
peccati mortalis, sed ad hoc disponitur per aliquam negligentiam praeceden-
tem, unde et peccata venialia dicuntur esse dispositio ad mortale, sicut supra
dictum est (1-2. q. 88. ‹11·t.3.),· sed tamen per unum actum peccati mortalis,
si cum commiserit, decidit, charitate amissa: sed quia ipse subdit: Si aliquis
brevis lapsus acciderit, et cito resipiscat, non penitus ruere videtur, potest aliter
dici, quod ipse intelligit, eum penitus evacuari, et decidere, qui sic decidit,
ut ex malitia peccet; quod non statim in viro perfecto a principio contingit.

AD SECUNDUM dicendum, quod charitas amittitur dupliciter: uno modo di-
recte per actualem contemptum: et hoc modo Petrus charitatem non amisit:
alio modo indirecte, quando committitur aliquid contrarium charitati, propter
aliquam passionem concupiscentiae, vel timoris: et hoc modo Petrus contra
charitatem faciens charitatem amisit, sed eam cito recuperavit.

AD TERTIUM patet responsio ex dictis (in corp).

AD QUARTUM dicendum, quod non quaelibet inordinatio affectionis, quae
est circa ea quae sunt ad finem, idest circa bona creata, constituit peccatum
mortale3 sed solum quando est talis inordinatio, quae repugnat divinae vo-
luntati: et haec inordinatio directe contrariatur charitati, ut dictum est (in
corp. et q. 20. art. 3.).

AD QUINTUM dicendum, quod charitas importat unionem quamdam ad
Deum, non autem fides, neque spes: omne autem peccatum mortale consistit
in aversione a Deo, ut supra dictum est (i11id.); et ideo omne peccatum mor-
tale contrariatur charitati: non autem omne peccatum mortale contrariatur
fidei, vel spei, sed quaedam determinata peccata, per quae habitus fidei, vel
spei tollitur: sicut et per omne peccatum mortale habitus charitatis tollitur:
unde patet, quod charitas non potest remanere informis, curn sit ultima forma
virtutum ex hoc, quod respicit Deum in ratione finis ultimi, ut dictum est

(q. 23. art. 8.).

