1138 QUAESTIO CLXXV. ARTICULUS 1.

SED CONTRA est, quod 2. ad Cor. 12. dicit Apostolus: Scio hominem in
Christo raptum usque ad tertium coelum, ubi dicit Gloss. (ord. Petri Lombardt')
« raptum, idest contra naturam elevatum ³).

RESPONDEO dicendum, quod raptus violentiam quamdam importat, ut
dictum est (i n arg. 3.): violentum autem dicitur, cujus principium est extra,
nil conferente eo quod vim patitur, ut dicitur in 3. Ethicor. (cap. 1.).· confert
autem unumquodque ad id, in quod tendit secundum propriam inclinationem
vel voluntariam, vel naturalem3 et ideo oportet, quod ille qui rapitur ab ali·
quo exteriori, rapiatur in aliquid, quod est diversum ab e0, in quod ejus
inclinatio tendit. Quae quidem diversitas attenditur dupliciter: uno quidem
modo quantum ad finem inclinationis; puta si lapis, qui naturaliter inclinatur
ad hoc quod feratur deorsum, projiciatur sursum: alio modo quantum ad
modum tendendi: puta si lapis velocius projiciatur deorsum, quam sit motus
ejus naturalis. Sic igitur et anima hominis dupliciter dicitur rapi in id, quod
est praeter naturam: uno modo quantum ad terminum raptus: puta quando
rapitur ad poenas, secundum illud Ps. 49.: Ne quando rapiat, et non sit qui
eripiat: alio mocio quantum ad modum homini connaturalem, qui est ut per
sensibilia intelligat veritatem3 et ideo quando abstrahitur a sensibilium ap-
prehensione, dicitur rapi, etiamsi elevetur ad ea, ad quae naturaliter ordi-
natur; dum tamen hoc non fiat ex propria intentione, sicut accidit in somno,
qui est secundum naturam3 unde non potest proprie raptus dici. Hujusmodi
autem abstractio, ad quaecumque fiat, potest ex triplici causa contingere:
uno modo ex causa corporali3 sicut accidit in his, qui propter aliquam infir-
mitatem alienationem patiuntur: secundo modo ex virtute daemonum; sicut
patet in arreptitiis: tertio modo ex virtute divina3 et sic loquimur nunc de
raptu, prout scilicet aliquis spiritu divino elevatur ad aliqua supernaturalia
cum abstractione a sensibus, secundum illud Ezech. 8.: Spiritus elevavit me
inter coelum, et terram, et adduxit me in Hierusalem in visione Dei. Sciendum
tamen, quod rapi quandoque dicitur aliquis non solum propter alienationem
a sensibus, sed etiam propter alienationem ab his quibus intendebat3 sicut
cum aliquis patitur evagationem mentis praeter propositum: sed hoc non ita
proprie dicitur.

AD PRtMUM ergo dicendum, quod naturale est* homini utin divina tendat
per sensibilium apprehensionem, secundum illud Rom. 1.: Invisibilia Deiper
cu, quaefacta sunt, intellectu conspiciuntur: sed iste modus, quod aliquis elevetur
ad divina cum abstractione a sensibus, non est homini naturalis.

AD SECUNDUM dicendum, quod ad modum, et dignitatem hominis pertinet,
quod ad divina elevetur, ex hoc ipso quod homo factus est ad imaginem Dei3
et quia bonum divinum in infinitum excedit humanam facultatem, indiget
1101110 ut supernaturaliter ad illud bonum capessendum adjuvetur: quod fit
per quodcumque beneficium gratiae; unde quod sic elevetur mens a Deo per
raptum, non est contra naturam, sed supra facultatem naturae.

AD TERTIUM dicendum, quod verbum Damasceni est intelligendum quan-
tum ad ea, quae sunt per hominem facienda: quantum vero ad ea, quae exce-
dunt liberi arbitrii facultatem, necesse est quod homo quadam fortiori ope-
ratione elevetur: quae quidem quantum ad aliquid potest dici coacti03 si sci—
licet attendatur modus operationis; non autem si attendatur terminus opera-
tionis, in quem natura hominis, et ejus intentio ordinatur.

