 

 

 

QUAESTIO LXVI. ARTICULUS VII. 493

furtis (can. 3.) dicitur: « Si quis per necessitatem famis, aut nuditatis furatus
suerit cibaria, vestem, vel pecus, poeniteat per hebdomadas tres »3 ergo non
licet furari propter necessitatem.

2. PRAffl-fflm. Philos. dicit, in 2. Ethic. cap. 6.), quod quaedam, confe-
stim nominata, convoluta sunt cum malitia, inter quae ponit furtum: sed
illud quod est secundum se malum, non potest propter aliquem bonum finem
bonum fieri, ergo non potest aliquis licite furari, ut necessitati suae subveniat.

3. PRAETEREA. Homo debet diligere proximum, sicut seipsum; sed non
licet furari ad hoc, quod aliquis per eleemosynam proximo subveniat, ut
Aug. dicit in lib. contra Mend. (cap. 7.) ‚· ergo etiam non licet furari ad sub-
veniendum propriae necessitati.

SED CONTRA est, quod in necessitate sunt omnia communia, et ita non
videtur esse peccatum, si aliquis rem alterius accipiat propter necessitatem
sibi factam communem.

RESPONDEO dicendum, quod ea quae sunt juris humani, non possunt de-
rogare juri naturali, vel juri divino: secundum autem naturalem ordinem ex
divina providentia institutum, res inferiores sunt ordinatae ad hoc, quod ex his
subveniatur hominum necessitati3 et ideo per rerum divisionem, et appropria-
tionem ex jure humano procedentem, non impeditur quin hominis necessi-
tati sit subveniendum ex hujusmodi rebus3 et ideo res, quas aliqui superabun-
danterhabent, ex naturali jure debentur pauperum sustentationi, unde Ambros.
dicit (serm. 64. ds Tema), et habetur in Decret. Dist. 47. (cap.: Sicut hi).-
α Esurientium panis est, quem tu detines3 nudorum indumentum est, quod
tu recludis; miserorum redemptio, et absolutio est pecunia, quam tu in terram
defodis ›> : sed quia multi sunt necessitatem patientes, et non potest ex eadem
re omnibus subveniri, committitur arbitrio uniuscujusque dispensatio propria-
rum rerum, ut ex eis subveniat necessitatem patientibus: si tamen adeo sit
evidenS, et urgens necessitas, ut manifestum sit instanti necessitati de rebus
occurrentibus esse subveniendum (puta cum imminet personae periculum, et
aliter subveniri non potest), tunc licite potest aliquis ex rebus alienis suae
necessitati subvenire, sive manifeste, sive occulte sublatis: nec hoc proprie
habet rationem furti, vel rapinae.

AD PRIMUM ergo dicendum, quod Decretalis illa loquitur in casu, in quo
non est urgens necessitas.

AD SECUNDUM dicendum, quod uti re aliena occulte accepta in casu ne-
cessitatis extremae, non habet rationem furti, proprie loquendo: quia per
talem necessitatem efficitur suum id, quod quis accipit ad sustentandam pro-
priam vitam.

AD TERTtUM dicendum, quod in casu similis necessitatis etiam potest quis
occulte rem alienam accipere, ut subveniat proximo sic indigenti.

ARTICULUS vui. 375
UTRUM RAPINA POSSIT FIERI SINE PECCATO.

AD OCTAVUM sic proceditur. Videtur, quod rapina possit fieri sine pec-
cato: praeda enim per violentiam accipitur, quod videtur ad rationem ra-
pinae pertinere, secundum praedicta (art. 4. lmj. q.).· sed praedam accipere
ab hostibus licitum est: dicit enim Ambros. in lib. de Patriarchis (seu lib. r.
de Abraham, cap. 3.): « Cum praeda fuerit in potestate victoris, decet mili-

