 

 

QUAESTIO CLXIV. ARTICULUS 1. 1073

consistit in hoc, quod subjiciatur animae, sicut perfectibile suae perfectioni;
unde per oppositum mors, et aegritudo, ct quilibet corporalis defectus per-
tinet ad defectum subjectionis corporis ad animam3 unde patet, quod sicut
rebellio carnalis appetitus ad spiritum est poena peccati primorum paren-
tum: ita etiam et mors, et omnes corporales defectus (vid. Sap. Ι. 13.).

ΑΙ) PRIMUM ergo dicendum, quod naturale dicitur, quod ex principiis na-
turae causatur: naturae autem per se principia sunt forma, et materia: forma
autem hominis est anima rationalis, quae est de se immortalis; et ideo mors
non est naturalis homini cx parte suae formae: materia autem hominis cst
corpus tale, quod est ex contrariis compositum, ad quod sequitur ex neces-
sitate corruptibilitas3 ct quantum ad hoc mors est homini naturalis: haec
autem conditio in natura humani corporis est consequens ex necessitate ma-
teriae: quia oportebat corpus humanum esse organum tactus, et per conse-
quens medium inter tangibilia3 et hoc non poterat esse, nisi esset ex con-
trariis compositum‚ ut patet per Philos. in 2. de Anim. (tax. 3. et seq.): non
autem est conditio, secundum quam materia adaptetur formae: quia si esset
possibile, cum forma sit incorruptibilis, potius oporteret materiam incorrupti-
bilem esse: sicut quod serra sit ferrea, competit formae, et actioni ejus, ut
per duritiem sit apta ad secandum: sed quod sit potens rubiginem contrahere,
consequitur ex necessitate talis materiae, et non secundum electionem agen-
tis: nam si artifex posset, faceret ex ferro serram, quae rubiginem contrahere
non posset: Deus autem, qui est conditor hominis, omnipotens est; unde ade-
mit suo beneficio ab homine primitus instituto necessitatem moriendi ex tali
materia consequentem: quod tamen beneficium subtractum est per pecca-
tum primorum parentum3 et sic mors et est naturalis propter conditionem
materiae, et est poenalis propter amissionem divini beneficii praeservantis a
morte.

AD SECUNDUM dicendum, quod similitudo illa hominis ad alia animalia
attenditur quantum ad conditionem materiae, idest quantum ad corpus ex
contrariis compositum, non autern quantum ad formam: nam anima hominis
est immortalis: brutorum vero animalium animae sunt mortales.

AD TERT1UM dicendum, quod primi parentes fuerunt a Deo instituti non
solum sicut quaedam personae singulares, sed sicut quaedam principia totius
humanae naturae ab eis ad posteros derivandae simul cum beneficio divino
praeservante a morte; et ideo per eorum peccatum tota humana natura in
posteris tali beneficio destituta mortem incurrit.

AD QUARTUM dicendum, quod aliquis defectus ex peccato consequitur
dupliciter: uno modo per modum poenae taxatae a judice; et talis defectus
aequalis debet esse in his, ad quos aequaliter pertinet peccatum: alius autem
defectus est, qui ex hujusmodi poena per accidens consequitur; sicut quod
aliquis pro culpa sua excaecatus cadat in via; et talis defectus culpae non
proportionatur‚ nec ab hominejudice pensatur, quinon potest fortuitos eventus
praecognoscere3 sic ergo poena taxata pro primo peccato proportionaliter
ei respondens fuit subtractio divini beneficii, quo rectitudo, et integritas hu-
manae naturae conservabatur. Defectus autem consequentes subtractionem
hujusmodi beneficii sunt mors, et aliae poenalitates praesentis vitae; et ideo
non oportet, hujusmodi poenas aequales esse in his, ad quos aequaliter per-
tinet primum peccatum: verum quia Deus praescius est omnium futurorum
eventuum, ex dispositione divinae praescientiae, et providentiae hujusmodi
poenalitates diversimode in diversis inveniuntur: nou quidem propter aliqua

