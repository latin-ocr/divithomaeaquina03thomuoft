 

Quifflsrro Lxxxm. ARTsCULus 1x. 589

nem, qua diligimus nos in Deo; et ideo prima petitio ponitur: Sanctificetur
nomen tuum, per quam petimus gloriam Dei: seczmdct vero ponitur: Adveniat
regnum tunm, per quam petimus ad gloriam regni ejus pervenire: ad finem
autem praedictum nos ordinat aliquid dupliciter: uno modo per se: alio modo
per accidens. Per se quidem bonum, quod est utile in finem: est autern ali-
quid utile in finem beatitudinis dupliciter: uno modo directe, et principaliter
secundum meritum, quo beatitudinem meremur Deo obediendo: et quantum
ad hoc ponitur: Fiat voluntas tua, sicut in coelo, et ιἰι terra: alio modo instru-
mentaliter, et quasi coadjuvans nos ad merendum: et ad hoc pertinet quod
dicitur: Panem nostrum quotidianum da nobis hodie: sive hoc intelligatur de
pane sacramentali, cujus quotidianus usus proficit homini, in quo etiam in-
telliguntur onmia alia sacramenta: sive etiam intelligatur de pane corporali,
ut per panem intelligatur omnis sufficientia victus, sicut dicit August. ad
Probam (cap. IL), quia et Eucharistia est praecipuum Sacramentum, et panis
est praecipuus cibus, unde in Evangelio Matthaei scriptum est: Supersul‘stan
tialem, idest praecipuum, ut Hieron. exponit (super cap. 6. Mutat). Per acci-
dens autem ordinamurin beatitudinem per remotionem prohibentis: tria autem
sunt, quae nos a beatitudine prohibent2primo quidem peccatum, quod directe
excludit a regno, secundum illud 1. ad Cor. 6.: Neque fornicarii, neque idolis
servientes, etc. regnum Dei possidebunt: et ad hoc pertinet quod dicitur: Dimitte
nobis debita nostra: secundo tentatio, quae nos impedit ab observantia divinae
voluntatis: et ad hoc pertinet quod dicitur: Et ne nos inducas in tentationem;
per quod non petimus ut non tentemur, sed ut a tentatione non vincamur,
quod est in tentationem induci: tertio poenalitas praesens, ut quae impedit
sufficientiam vitae: et quantum ad hoc dicitur: Libera nos a malo.

AD PRIMUM ergo dicendum, quod, sicut August. dicit in lib. 2. de Ser.
Domi in monte (cap. 5. infin.) cum dicimus: Sanctificetur nomen tuum, non
hoc petitur, quasi non sit sanctum nomen Dei, sed ut sanctum ab hominibus
l1abeatur; quod pertinet ad Dei gloriam in hominibus propagandam. Quod
autem dicitur: Adveniat regnum tzmm, non ita dictum est, quasi Deus nunc
non regnet, sed, sicut August. dicit ad Probam (loc. nunc cit.) «desiderium
nostrum ad illud regnum excitamus, ut illud nobis veniat, atque in eo re-
gnemus »3 quod autem dicitur: Fiat voluntas tua, recte intelligitur, ut obediatur
praeceptis tuis: Sicut in cerO, et in terra, idest sicut ab angelis, ita ab homi-
nibus; unde hae tres petitiones perfecte complebuntur in vita futura: aliae
vero quatuor pertinent ad necessitatem vitae praesentis, sicut August. dicit
in Enchir. (cap. 115).

AD SECUNDUM dicendum, quod curn oratio sit interpres desiderii, ordo
petitionum non respondet ordini executionis, sed ordini desiderii, sive inten-
tionis, in quo prius est finis, quam ea quae sunt ad finem, et consecutio boni,
quam remotio mali.

AD TERTIUM dicendum, quod August. in lib. 2. de Serm. Dom. in monte
(cap. Π.) adaptat septem petitiones donis, et beatitudinibus, dicens: ‹< Si timor
Dei est, quo beati sunt pauperes spiritu, petamus ut sanctificetur nomen Dei
in hominibus timore casto: si pietas est, qua beati sunt mites, petamus ut
veniat regnum ejus, ut mitescamus, nec ei resistamus: si scientia est, qua
beati sunt qui lugent, oremUS, ut fiat voluntas ejus, et sic non lugebimus:
si fortitudo est, qua beati sunt qui esuriunt, oremus ut panis noster quoti-
dianus detur nobis: si consilium est, quo beati sunt misericordes, debita
dimittamuS, ut nobis nostra dimittantur: si intellectus est, quo beati sunt

