1216 QUAESTIO CLXXXV. ARTICULUS VII.

ratio, quae est de propriis bonis3 ut scilicet propter immoderatum affeetum,
et usum peccet quidem, si immoderate sibi retineat, et aliis non subveniat,
sicut requirit debitum charitatis: si vero non sunt praedicta bona distincta,
eorum distributio fidei ejus committitur: et si quidem in modico deficiat, 'vel
superabundet, potest hoc fieri absque bonae fidei detriment03 quia non potest
horno in talibus punctualiter accipere illud, quod fieri oportet: si vero sit
multus excessus, non potest latere; unde videtur bonae fidei repugnare3 et
ideo non est absque peccato mortali: dicitur enim, Matth. 24„ quod si di-
xerit malus servus in corde suo: Moram facit dominus meus venire, quod pertinet
ad divini judicii contemptum, et coeperit percutere conservos suos, quod pertinet
ad superbiam, manducet autm, et bibat cum ebriosis, quod pertinet ad luxu-
riam, veniet dominns servi illius in die qua non sperat, et dividet eum, scilicet a
societate bonorum, et partem ejus ponet cum hypocritis, scilicet in inferno.

AD PRIMUM ergo dicendum, quod verbum illud Ambr. non solum est refe-
rendum ad dispensationem rerum ecclesiasticarum, sed quorumcumque bo-
norum, ex quibus tenetur aliquis debito charitatis providere necessitatem
patientibus: non autem potest determinari, quando sit ista necessitas, quae
ad peccatum mortale obliget3 sicut nec caetera particularia, quae in huma-
nis actibus considerantur: horum enim determinatio relinquitur humanae
prudentiae.

AD SECUNDUM dicendum, quod bona Ecclesiarum non sunt solum expen-
denda in usus pauperum, sed etiam in alios usus, ut dictum est (in corp.
art.) ; et ideo, si de eo, quoi usui Episcopi, vel alicujus clerici est deputa-
tum, velit aliquis sibi subtrahere, et consanguineis, vel aliis dare, non peccat,
dummodo illud faciat moderate, idest ut non indigeant, non autem ut di-
tiores inde fiant: unde Ambr.dicit in lib. 1. de Offic. (cap.30. et hab. cap. : Est
probanda, Dist. 86).- «Haec est approbanda liberalitas, ut proximos seminis
tui non despicias, si egere cognoscas; non tamen ut illos ditiores fieri velis
ex eo, quod tu potes conferre inopibus ³).

AD TERT1UM dicendum, quod non omnia bona Ecclesiarum sunt paupe-
ribus largienda; nisi forte in articulo necessitatis, in quo pro redemptione
captivorum, et aliis necessitatibus pauperum, etiam vasa cultui divino dicata
distrahuntur, ut Ambros. dicit (lib. de Offic. cap. 28. et hab. cap.: Aurum, 12.
q. 2.) .· et in tali necessitate peccaret clericos, si vellet de rebus Ecclesiae vi-
vere, dummodo haberet patrimonialia bona, de quibus vivere posset.

AD QUARTUM dicendum, quod bona Ecclesiarum usibus pauperum deser-
vire debent; et ideo si quis necessitate non imminente providendi pauperibUS‚
de his, quae superfluunt ex proventibus Ecclesiae, possessiones emat, vel in
thesauro reponat in futurum utilitati Ecclesiae, et necessitatibus pauperum,
laudabiliter facit: si vero necessitas immineat pauperibus erogandi, superflua
cura est, et inordinata, et aliquis in futurum conservet, quod Dominus prohi-
bet, Matth. 6., dicens: Nolite soliciti esse in crastinum.

