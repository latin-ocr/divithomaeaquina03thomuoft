QUAESTIO XXIII. ARTICULUS 1. 175

3. PRAETEREA. Amicitiae tres sunt species, secundum Philos. in 8. Ethic.
(cap. 3.), scilicet: amicitia delectabilis, utilis, et bonesti: sed charitas non est ami·
citia utilis, aut delectabilis: dicit enim Hieronymus in epist. ad Paulinum,
quae ponitur in principio Bibliae: « Illa est vera necessitudo, et Christi glu-
tino copulata, quam non utilitas rei familiaris, non praesentia tantum corpo-
rum, non subdola, et palpans adulatio, sed Dei timor, et divinarum Scriptura-
rum studia conciliant »3 similiter etiam non est amicitia honesti; quia charitate
diligimus etiam peccatores, amicitia vero honesti non est nisi ad virtuosos,
ut dicitur in 8. Ethicor. (cap. 4.); ergo charitas non est amicitia.

SED CONTRA est, quod Joann. 15. dicitur: Jam non. dicam vos servos, sed
amicos meos: sed hoc non dicebatur eis nisi ratione charitatis3 ergo charitas
est amicitia. ,

RESPONDEO dicendum, quod secundum Philos. in 8. Ethicor. (cap. 2. et3.)
non quilibet amor habet rationem amicitiae, sed amor, qui est cum benevo-
lentia, quando scilicet sic amamus aliquem, ut ei bonum velimus: si autem
rebus amatis non bonum velimus, sed ipsum earum bonum nobis velimus,
sicut dicimur amare vinum, aut equum, aut aliquid hujusmodi3 non est amor
amicitiae, sed cujusdam concupiscentiae3 ridiculum enim est dicere, quod
aliquis habet amicitiam ad vinum, vel ad equum: sed nec benevolentia suf-
ficit ad rationem amicitiae, sed requiritur quaedam mutua amatio: quia ami-
cus est amico amicus: talis enim mutua benevolentia fundatur super aliqua
communicatione3 cum ergo sit aliqua communicatio hominis ad Deum, se-
cundum quod nobis suam beatitudinem communicat, super hanc communi-
cationem oportet aliquam amicitiam fundari: de qua quidem communicatione
dicitur 1. ad Cor. 1.: Fidelis Deus, per quem vocati estis in societatem Filii ejus:
amor autem super hanc communicationem fundatus est charitas; unde ma-
nifestum est, quod charitas amicitia quaedam est hominis ad Deum.

AD PRIMUM ergo dicendum, quod duplex est hominis vita: una quidem
exterior secundum naturam sensibilem, et corporalem: et secundum hanc
vitam non est nobis communicatio, vel conversatio cum Deo, et Angelis:
alia autem est vita hominis spiritualis secundum mentem: et secundum hanc
vitam est nobis conversatio et cum Deo, et cum Angelis: in praesenti qui-
dem statu imperfecte, unde dicitur Philip. 3.: Nostra conversatio in coelis est:
sed ista conversatio perficietur in patria, quando servi ejus ser-vient Deo, et vi-
debunt faciem ejus, ut dicitur Apocal. ult.; et ideo hic est charitas imperfecta,
sed perficietur in patria.

AD SECUNDUM dicendum, quod amicitia se extendit ad aliquem dupliciter:
uno modo respectu sui ipsius: et sic amicitia numquam est, nisi ad amicum
ipsius: alio modo se extendit ad aliquem respectu alterius personae: sicut si
aliquis habet amicitiam ad aliquem hominem, ratione ejus diligit omnes ad
illum hominem pertinentes sive filios, sive servos, sive qualitercumque ei
attinentes: et tanta potest esse dilectio amici, quod propter amicum amentur
hi, qui ad ipsum pertinent, etiamsi nos offendant, vel odiant: et hoc modo
amicitia charitatis se extendit etiam ad inimicos, quos diligimus ex charitate
in ordine ad Deum, ad quem principaliter habetur amicitia charitatis.

AD TERTIUM dicendum, quod amicitia honesti non habetur nisi ad virtuo-
sum, sicut ad principalem personam: sed ejus intuitu diliguntur ad eum at-
tinentes, etiamsi non sint virtuosi: et hoc modo charitas, quae maxime est
amicitia honesti, se extendit ad peccatores, quos ex charitate diligimus propter
Deum.

