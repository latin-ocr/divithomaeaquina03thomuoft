 

QUAESTIO LV. ARTICULUS VH. 413

Rssspoxmzo dicendum, quod nullum opus potest esse virtuosum, nisi de-
bitis circumstantiis vestiatur: inter quas una est debitum tempus, secundum
illud Eccle. 8.: Omni negotio tempas est, et opportunitas .· quod non solum in
exterioribus operibus, sed etiam in interiori solicitudine locum habet: uni-
cuique enim tempori competit propria solicitudo, sicut tempori aestatis
competit solicitudo metendi; ipsi autumno autem competit solicitudo vin-
demiae: si quis ergo tempore aestatis de vindemia jam esset solicitus, su-
perflue praeoccuparet futuri temporis solicitudinem: unde hujusmodi soli—
citudinem tamquam superfluam Dominus prohibet, dicens: Nolite soliciti essa
in crastinum: unde subdit: Crastinus enim dias solicitus erit silai ipsi, idest suam
propriam solicitudinem habebit, quae sufficiet ad animum affligendurm et
hoc est quod subdit: Sufficit diei malitia sua, idest afflictio solicitudinis.

AD PRiMUM ergo dicendum, quod formica habet solicitudinem congruam
tempori: et hoc nobis imitandum proponitur.

AD SECUNDUM dicendum, quod ad prudentiam pertinet providentia debita
futurorum: esset autem inordinata futurorum providentia, vel solicitudo, si
quis temporalia, in quibus dicitur praeteritum, et futurum, tamquam fines
quaereret3 vel si superflua quaereret ultra praesentis vitae necessitatem3 vel
si tempus solicitudinis praeoccuparet.

AD TERTIUM dicendum, quod sicut August. dicit in lib. 2. de Serm. Dom.
in monte (cap. 17.) .· « Cum viderimus aliquem servum Dei providere, ne ista
necessaria sibi desint, non judicemus eum de crastino solicitum esse; nam
et ipse Dominus propter exemplum loculos habere dignatus est: et in Acti-
bus Apostolorum scriptum est, ea quae ad victum sunt necessaria, procurata
esse in futurum propter imminentem famem; non ergo Dominus improbat,

si quis humano more ista procuret, sed si quis propter ista militet Deo
[al. non militet Deo] >).

ARTICULUS VIII. 311
UTRUM HUJUSMODI VITIA ORIANTUR Ex AVARITIA.

(Infr. q. 118. art. 7. et 8. et 2. Dist. 42. q. 2. art. 3. et Mal. q. 13. art. 3.).

AD OCTAVUM sic proceditur. Videtur, quod hujusmodi vitia non oriantur
ex avaritia: quia, sicut dictum est (q. 43. art. 6.), per luxuriam maxime ratio
patitur defectum in sua rectitudine: sed hujusmodi vitia non opponuntur ra-
tioni rectae, scilicet prudentiae3 ergo hujusmodi vitia maxime ex luxuria
oriuntur3 praesertim cum Philos. dicat in 7. Ethic. (cap. 6.) quod «Venus
est dolosa, et ejus corrigia est varia »ς et quod « ex insidiis agit incontinens
concupiscentiae )).

2. PRAETEREA. Praedicta vitia habent quamdam similitudinem prudentiae,
ut dictum est (art. 3. huj. q. et q. 47. art. 13.): sed ad prudentiam, cum sit in
ratione, majorem propinquitatem habere videntur vitia magis spiritualia; ut
superbia, et inanis gloria, ergo hujusmodi vitia magis videntur ex superbia
oriri, quarn ex avaritia.

3. PRAETEREA. Homo insidiis utitur non solum in diripiendis bonis alienis,
sed etiam in machinando aliorum caedes; quorum primum pertinet ad ava-
ritiam, secundum ad iram: sed insidiis uti pertinet ad astutiam, dolum, et

fraudem; ergo praedicta vitia non solum oriuntur ex avaritia, sed etiam
ex ira.

