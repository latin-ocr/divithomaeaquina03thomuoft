QUAESTIO LXIV. ARTICULUS VIII. 481

AD SECUNDUM dicendum, quod ille qui percutit mulierem praegnantem,
dat operam rei illicitae; et ideo, si sequatur mors mulieris, vel puerperii ani-
mati, non effugiet homicidii crimen: praecipue cum ex tali percussione cer-
tum sit quod mors sequatur.

AD TERTIUM dicendum, quod secundum Canones imponitur poena his
qui casualiter occidunt, dantes operam rei illicitae, vel non adhibentes dili-
gentiam debitam.

QUAESTIO LXV.

DE MUTILATIONE MEMBRORL‘M, TN QUATUOR ARTICULOS DIVISA.

Deinde considerandum est de peccatis aliarum injuriarum, quae in per-
sonam committuntur.

Et circa hoc quaeruntur quatuor.

Primo. De mutilatione membrorum.

Secundo. De verberatione.

Tertio. De incarceratione.

Quarto. Utrum peccatum hujusmodi injuriarum aggravetur ex hoc, quod
committitur in personam conjunctam aliis.

ARTICULUS Ι. 364

UTRUM, IN ALIQUO CASU POSSIT ESSE LICITUM,
MUTILARE ALIQUEM MEMBRO SUO.

AD PRIMUM sic proceditur. Videtur, quod mutilare aliquem membro suo,
in nullo casu possit esse licitum: Damasc. enim dicit in 2. libro (Ort. Fid.
cap. 4. et 30. et lib. 4. cap. 21.)‚ quod « peccatum committitur per hoc,
quod receditur ab eo quod est secundum naturam, in id quod est contra na-
turam »t sed, secundum naturam a Deo institutam, est, quod corpus hominis
sit integrum membris; contra naturam autem est, quod sit membro diminu-
tum3 ergo mutilare aliquem membro, semper videtur esse peccatum.

2. PRAETEREA. Sicut se habet tota anima ad totum corpus, ita se habent
partes animae ad partes corporis, ut dicitur in 2. de An. (tex. 9.): sed non
licet aliquem privare anima, occidendo ipsum, nisi publica potestate3 ergo-
etiam non licet aliquem mutilare membro, nisi forte secundum publicam
potestatem.

3. PRAETEREA. Salus animae praeferenda est saluti corporali: sed non
licet aliquem mutilare se membro propter salutem animae: puniuntur jenim
secundum statuta Nicaeni Concilii (part. 1. sest. 4. Can. 1.), qui se castrave-
runt propter castitatem servandam3 ergo propter nullam causam aliam licet
aliquem membro mutilare.

SED CONTRA est, quod dicitur Exod. 21.: Oculum pro oculo, dantem pro-
dente, manum pro manu, pedem pro peda.

