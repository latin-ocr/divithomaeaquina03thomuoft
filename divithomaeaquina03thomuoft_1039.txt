QUAESTIO CLVIII. ARTICULUS ΙΙ. 1031

. ARTICULUS H. 767
UTRUM IRA SIT PECCATUM.

(t. Dist. 36. art. Ι. ad 2. et 3. Dist. 15. q. 2. art. 2. q. 2. et Mal. q. 12. art. 2.
et Ephes. 4. lect. 1.).

AD SECUNDUM sic proceditur. Videtur, quod ira non sit peccatum: pec-
cando enim demeremur: sed passionibus non demeremur, sicut nec vitu-
peramur, ut dicitur in 2. Ethic. (cap. 5.)‚· ergo nulla passio est peccatum:
ira autem est passio, ut supra habitum est (1-2. t]- 46. art. 1.) curn de pas-
sionibus ageretur3 ergo ira non est peccatum.

2. PRAETERffl. In omni peccato est conversio ad aliquod bonum com-
mutabile: sed per iram non convertitur aliquis ad aliquod bonum commu-
tabile, sed in malurn alicujus; ergo ira non est peccatum.

3. PRAETEREA. Nullus peccat in eo quod vitare non potest, ut August.
dicit (lib. 3. de Lib. ΑΓΖ). cap. 19.) : sed iram homo vitare non potest, quia super
illud Ps. 4: Irascimini, et nolite peccare, dicit Gloss. (ord. Cassiod), quod motus
irae non est in potestate nostra: Philos. etiam in 7. Ethic. (rap. 6.) dicit,
quod iratus cum tristitia operatur: tristitia autem est contraria ·voluntati;
ergo ira non est peccatum.

4. PRAETEREA. Peccatum est contra naturam, ut Damasc. dicit in 2. lib.
(Orth. Fid. cap. 4. et 30.): sed irasci non est contra naturam hominis, cum
sit actus naturalis potentiae, quae est irascibilis; unde et Hieron. dicit in
quadam epistola (9. ad Salvinmn), quod « irasci est hominism ergo irasci non
est peccatum.

SED CONTRA est, quod Apost. dicit ad Ephes. 4.: Omnis indignatio, et ira
tollatur a vobis.

RESPONDEO dicendum, quod ira, sicut dictum est (art. praec. ct 1-2. q. 46.
art. L), proprie nominat quamdam passionem: passioautem appetitus sen-
sitivi intantum est bona, inquantum ratione regulatur: si autem ordinem
rationis excludat, est mala: ordo autem rationis in ira potest attendi quan-
tum ad duo : primo quidem quantum ad appetibile, in quod tendit, quod est
vindicta; unde si aliquis appetat, quod secundum ordinem rationis fiat vin-
dicta, est laudabilis irae appetitus; et vocatur ira per zebarim· si autem aliquis
appetat, quod fiat vindicta qualitercumque contra ordinem rationis (puta si
appetat puniri eum, qui non meruit, vel ultra quam meruit, vel etiam non se-
cundum legitimum ordinem, vel non propter debitum finem, qui est conser-
vatio justitiae et correctio culpae) erit appetitus irae vitiosus3 et nominatur
ira per vitiam: alio modo attenditur ordo rationis circa iram, quantum ad
modum irascendi, ut scilicet motus irae non immoderate fervescat, nec inte-
rius, nec exterius3 quod quidam si praetermittatur, non erit ira absque pec-
cato, etiam si aliquis appetat justam vindictam.

AD PRIMUM ergo dicendum,quod quia passio potest esse regulata ratione,
vel non regulata, ideo secundum passionem absolute consideratam non im-
portatur ratio meriti, vel demeriti, seu laudis, vel vituperiizsecundum tamen
quod est regulata ratione, potest habere rationem meritorii, et laudabilis: et
e contrario secundum quod non est regulata ratione, potest habere ratio—

