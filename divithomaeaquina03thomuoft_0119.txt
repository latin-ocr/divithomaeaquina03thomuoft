QUAESTIO XI. ARTICU „US IV. 113

pedire possit aeternam salutem in multis, non oportet quod ex charitate
hujusmodi bonum ei velimus, sed potius ut velimus eum illo carere: tum
quia salus aeterna praeferenda est bono temporali: tum quia bonum multo-
rum praefertur bono unius; si autem haeretici revertentes semper reciperen-
tur, ut conservarentur in vita, et aliis temporalibus bonis, posset in praeju-
dicium salutis aliorum hoc esse: tum quia si relaberentur alios inficerent:
tum etiam quia si sine poena evaderent, alii securius in haeresim laberentur:
dicitur enim Eccle. 8.: Etenim quia non cito profertur contra malos sententia,
absque timore ullo filii hominum perpetrant malim et ideo Ecclesia primo qui-
dem revertentes ab haeresi non solum recipit ad poenitentiam, sed etiam
conservat eos in vita, et interdum restituit eos dispensative ad ecclesiasticas
dignitates, quas prius habebant, si videantur vere conversi: et hoc pro bono
pacis frequenter legitur esse factum. Sed quando recepti iterum relabuntur,
videtur esse signum inconstantiae eorum circa fidem, et ideo ulterius redeuntes
recipiuntur quidem ad poenitentiam, non tamen ut liberentur a sententia
mortis.

AD PRtMUM ergo dicendum, quod in judicio Dei semper recipiuntur re-
deuntes; quia Deus scrutator est cordium, et vere redeuntes cognoscit: sed
hoc Ecclesia imitari non potest: praesumit enirn, eos non vere reverti, qui
cum recepti fuissent, iterum sunt relapsi3 et ideo eis viam salutis non dene-
gat, sed a periculo mortis eos non tuetur.

AD SECUNDUM dicendum, quod Dominus loquitur Petro de peccato in eum
commisso, quod est semper dimittendum, ut fratri redeunti parcatur: non
autem intelligitur de peccato in proximum, vel in Deum commisso, quod non
est nostri arbitrii dimittere, ut Hieronym. dicit (sup. illud Matth. 152: Si puc-
caverit in te).· sed etiam in hoc est alege modus statutus, secundum quod
congruit honori Dei, et utilitati proximorum.

AD TERTmM dicendum, quod alii infideles, qui numquam fidem accepe-
rant, conversi ad fidem nondum ostendunt aliquod signum inconstantiae circa
fidem, sicut haeretici relapsi3 et ideo non est similis ratio de utrisque.

QUAESTIO XII.

DE APOSTASIA, IN DUOS ARTICULOS DIVISA.

Deinde considerandum est de apostasia.

Et circa hoc quaeruntur duo.

Primo. Utrum apostasia ad infidelitatem pertineat.

Secundo. Utrum propter apostasiam a fide subditi absolvantur a dominio
praesidentium apostatarum.

