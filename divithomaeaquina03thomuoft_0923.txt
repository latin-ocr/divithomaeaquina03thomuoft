QUAESTIO CXL. ARTICULUS 11. 915

sive fiducia, ut ex supra dictis patet (q. 1289: sed de patientia inveniuntur
aliqua praccepta tradita in lege divina: similiter etiam et de perseverantia;
ergo pari ratione de magnificentia, ct magnanimitate aliqua praecepta tradi
debuerunt.

2. PRAETEREA. Patientia est virtus maxime necessaria, cum sit custos alia-
rum virtutum, ut Gregorius dicit (hom. 35. in Evang.) .· sed de aliis virtutibus
dantur absolute praecepta3 non ergo de patientia fuerunt danda praecepta,
quae intelliguntur solum secundum praeparationem animi, ut August. dicit
in lib. 1. de Serm. Domini in monte (cap. 19. et 21).

3. PRAETEREA. Patientia, ct perseverantia sunt partes fortitudinis, ut dictum
est (q. 128. et 136. art. 4. et 137. art. 2.).· sed de fortitudine non dantur prae-
cepta affirmativa, sed solum negativa, ut supra habitum est (art. praec. ad 2.);
ergo etiam neque de patientia, et perseverantia fuerunt danda praecepta af-
firmativa, sed solum negativa.

SED CONTRARIUM habetur ex traditione Sacrae Scripturae.

RESPONDEO dicendum, quod lex divina perfecte informat hominem de his,
quae sunt necessaria ad recte vivendum: indiget autem homo ad recte vi-
vendum, non solum virtutibus principalibus, sed etiam virtutibus secundariis,
et adjuncti33 et ideo in lege divina sicut dantur convenientia praecepta de
actibus virtutum principalium, ita etiam dantur convenientia praecepta de
actibus secundariarum virtutum, et adjunctarum.

AD PRIMUM ergo dicendum, quod magnificentia, et magnanimitas non
pertinent ad genus fortitudinis, nisi secundum quamdam magnitudinis excel-
lentiam, quam circa propriam materiam considerant: ea autem quae pertinent
ad exceilentiam, magis cadunt sub consiliis perfectionis, quam sub praeceptis
necessitati33 et ideo de magnificentia, et de magnanimitate non fuerunt danda
praecepta, sed magis consilia: afflictiones autem, et labores praesentis vitae
pertinent ad patientiam, et perseverantiam, non ratione alicujus magnitudinis
in eis consideratae, sed ratione ipsius generis; et ideo de patientia, et perse-
verantia fuerunt danda praecepta. ”

AD SECUNDUM dicendum, quod, sicut supra dictum est (q. 3. nrt. 2.), prae-
cepta affirmativa etsi semper obligent, non tamen obligant ad semper, sed
pro loco, et tempore3 et ideo sicut praecepta affirmativa, quae de aliis vir-
tutibus dantur, sunt accipienda secundum praeparationem animi, ut scilicet
homo sit paratus ea adimplere,cum opus fuerit: ita etiam praecepta patientiae.

AD TERT1UM dicendum, quod fortitudo, secundum quod distinguitur a
patientia, et perseverantia, est circa maxima pericula, in quibus est cautius
agendum: nec oportet aliquid determinari in particulari quid sit faciendum:
sed patientia, et perseverantia sunt circa minores afflictiones, et labores: et
ideo magis sine periculo potest in eis determinari, quid sit agendum, maxime
in universali.

