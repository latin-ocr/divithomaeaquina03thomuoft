214 QUAESTIO XXV. ARTICULUS XII.

2. PRAETEREA. Pars non debet dividi contra totum: sed corpus nostrum
est quaedam pars nostri3 non ergo debet dividi, quasi aliud diligibile, corpus
nostrum a nobis ipsis.

3. PRAETEREA. Sicut nos habemus corpus, ita etiam proximus; sicut ergo
dilectio, qua quis diligit proximum, distinguitur a dilectione, qua quis diligit
seipsum; ita dilectio, qua quis diligit corpus proximi, debet distingui a di-
lectione, qua quis diligit corpus suum3 non ergo convenienter distinguuntur
quatuor ex charitate diligenda.

SED CONTRA est, quod Aug. dicit 1. de Doctr. Christ. (cap. 23.): ‹< Qua-
tuor sunt diligenda: unum, quod supra nos est, scilicet Deus: alterurn, quod
nos sumus: tertium, quod juxta nos est, scilicet proximus: quartum, quod
infra nos est, scilicet proprium corpus ».

RESPONDEO dicendum, quod, sicut dictum est (q. 23. art. Ι. εἰς), amicitia
charitatis super communicatione beatitudinis fundatur: in qua quidem com-
municatione mmm est, quod consideratur ut principium influens beatitudinem,
scilicet Deus: alind est beatitudinem directe participans, scilicet homo, et
angelus: tertium autem est id, ad quod per quamdam redundantiam beatitudo
derivatur, scilicet corpus humanum. Id quidem, quod est beatitudinem in-
fluens, est ea ratione diligibile⁷ quia est beatitudinis causa: id autem, quod
est beatitudinem participans, potest esse duplici ratione diligibile: vel quia est
unum nobiscum: vel quia est nobis consociatum in beatitudinis participatione:
et secundum hoc sumuntur duo ex charitate diligibilia: prout scilicet homo
diligit et seipsum⁷ et proximum.

AD PRIMUM ergo dicendum, quod diversa habitudo diligentis ad diversa
diligibilia facit diversam rationem diligibilitatis: et secundum hoc, quia est
alia habitudo hominis diligentis ad Deum, et ad seipsum, propter hoc po-
nuntur duo diligibilia, cum dilectio unius sit causa dilectionis alterius3 unde,
ea remota, alia removetur.

AD SECUNDUM dicendum, quod subjectum charitatis est mens rationalis,
quae potest esse beatitudinis capax3 ad quam corpus directe non attingit, sed
solum per quamdam redundantiam: et ideo homo secundum rationalem men-
tem, quae est principalis in homine, alio modo se diligit secundum charitatem,
et alio modo corpus proprium.

AD TERTIUM dicendum, quod homo diligit proximum et secundum ani-
mam, et secundum corpus, ratione cujusdam consociationis in beatitudine3

et ideo ex parte proximi est una tantum ratio dilectionis: unde corpus pro- , J

ximi non ponitur speciale diligibile.

QUAESTIO XXVI.

DE ORDINE CIIARITATIS, IN TREDECIM ARTICULOS DIVISA.

Deinde considerandum cst de ordine charitatis.

Et cfrca hoc quaeruntm' tredecim.

Primo. Utrum sit aliquis ordo in charitate.
Secundo. Utrum homo debeat Deum diligere plus, quam proximum.

 

