QUAESTIO CLXXXIV. ‘ARTICuLUS VIII. 120

traditus populis immobilis perseverat »; et subdit causam: quia «sicut in
tranquillitate, ita in tempestate gubernavit seipsum >›; ex quo nihil aliud
ostendi potest, nisi quod periculosior est status habentis curam animarum,
quam monachi: in majori autern periculo innocentem se servare, est majoris
virtutis indicium: sed hoc etiam ad magnitudinem virtutis pertinet, quod
aliquis vitet pericula religionem intrand03 unde non dicit, quod mallet esse
in officio sacerdotali, quam in solitudine monachorum 3 sed quod mallet pla-
cere in hoc, quam in illo; quia hoc est majoris virtutis argumentum.

AD SECUNDUM dicendum, quod etiam illa auctoritas Augustini manifeste
loquitur quantum ad difficultatem, quae, ostendit magnitudinem virtutis in
his qui bene conversantur, sicut dictum est (in solut. praga).

AD TERTIUM dicendum, quod Augustinus ibi comparat monachos clericis
quantum ad distantiam ordinis, non quantum ad distantiam religionis, et
saecularis vitae.

AD QUARTUM dicendum, quod illi qui a statu religionis assumuntur ad cu-
ram animarum, cum prius essent in sacris ordinibus constituti, assequuntur
aliquid, quod prius non habebant, scilicet officium curae; non autem depo-
nunt, quod prius habebant, scilicet religionis statum: dicitur enim in Decre-
tis 16. q. 1. (cap. 3.): «De monachis, qui diu morantes in monasteriis, si
postea ad clericatus ordinem pervenerint, statuimus non debere eos a priori
proposito discedere» ι sed presbyteri curati, vel archidiaconi, quando reli-
gionem ingrediuntur, curam deponunt, ut adipiscantur perfectiorem statum3
unde ex hoc ipso excellentia ex parte religionis ostenditur: in hoc autem
quod religiosi laici assumuntur in clericatum, et ad sacros ordines, manifeste
promoventur ad melius, sicut supra dictum est (in arg. 4.)‚· et hoc ostenditur
ex ipso modo loquendi, cum Hieron. dicit: «Sic in mpnasterio vive, ut cle-
ricus esse merearis».

AD QUINTUM dicendum, quod presbyteri curati, et archidiaconi sunt
similiores Episcopis‚ quam religiosi, quantum ad aliquid, scilicet quantum
ad curam animarum, quam secundario habent: sed quantum ad perpetuam
, obligationem, quae requiritur ad statum perfectionis, similiores sunt Episcopo
religiosi, ut ex supra dictis patet (art. 5. et 6. huj. q).

AD SEXTUM dicendum, quod difficultas, quae est ex arduitate operis, addit
ad perfectionem virtutis: difficultas autem, quae provenit ex exterioribus im-
pedimentis, quandoque quidem diminuit perfectionem virtutis3 puta curn ali-
quis non tantum virtutem amat, ut impedimenta virtutis declinare velit, se-
cundum illud Apost. 1. ad Cor. 9.: Omnis qui in agone contendit, ab omnibus
se abstinet: quandoque vero est signum perfectioris virtutis; puta cum alicui
ex inopinato, vel ex neccssaria causa impedimenta virtutis occurrunt, propter
quae tamen a virtute non declinat: in statu autem religionis est major diffi-
cultas ex arduitate operum: sed in his qui in saeculo vivunt qualitercumque,
est major difficultas ex impedimentis virtutis, quae religiosi per omnia pro-
vide vitaverunt.

