 

QUAESTIO xxn. ARTICULUS 1. 173

faciendum est, in quibus prohibitiones corum, quae sunt vitanda, intelligun-
tur: sicut datur praeceptum de honoratione parentum: non autem prohi-
betur, quod parentes dehonorentur, nisiper hoc quod dehonorantibus poena
adhibetur in lege: et quia debitum est ad humanam salutemyut speret homo
de Deo, fuit ad hoc homo inducendus aliquo praedictorum modorum, quasi
affirmative, in quo intelligeretur prohibitio oppositi.

ARTICULUS Π. 115

UTRUM DE TIMORE FUERIT DANDUM ALIQUOD PRAECEPTUM.

AD SECUNDUM sic proceditur. Videtur, quod de timore non fuerit dandum
aliquod praeceptum in lege: timor enim Dei est de his, quae sunt praeam-
bula ad legem, cum sit initium sapientiae: sed ea quae sunt praeambula ad
legem, non cadunt sub praeceptis legis3 ergo de timore non est dandum
aliquod praeceptum legis.

2. PRAETEREA. Posita causa, ponitur effectus: sed amor est causa timoris:
omnis enim timor ex aliquo amore procedit, ut dicit Augustin. in lib. 83.
QQ. (q. 33.); ergo, posito praecepto de amore, superfluum fuisset praecipere
timorem.

3. PRAETEREA. Timori aliquo modo opponitur praesumptio: sed nulla
prohibitio invenitur in lege de praesumptione data3 ergo videtur, quod nec
de timore aliquod praeceptum dari debuerit.

SED CONTRA est, quod dicitur Deut. 10.: Et nunc Israel, quid Dominus Deus
tuus petit a te, nisi ut timeas Dominum Deum tuum? Sed illud a nobis requirit,
quod nobis praecipit observandum3 ergo sub praecepto cadit, quod aliquis
timeat Deum.

RESPONDEO dicendum, quod duplex est timor3 scilicet: servilis, et filialis:
sicut autem aliquis inducitur ad observantiam praeceptorum legis per spem
praemiorum: ita etiam inducitur ad legis observantiam per timorem poe-
narum, qui est timor servilis, Et sicut secundum praedicta (art. praec), in
ipsa legislatione non fuit praeceptum dandum de actu spei, sed ad hoc fuerunt
homines inducendi per promissa: ita nec de timor-e, qui respicit poenam, fuit
praeceptum dandum per praecepti modum, sed ad hoc fuerunt homines indu-
cendi per comminationem poenarum quod fnit factum et in ipsis praeceptis
decalogi, et postmodum consequenter in secundariis legis praeceptis3 sed
Ἰ sicut sapientes, et prophetae consequenter intendentes homines stabilire in
ξ observantia legis, documenta tradiderunt de spe per modum admonitionis,
χ vel praecepti; ita etiam de timore ε sed timor filialis qui reverentiam exhibet
l Deo, est quasi quoddam genus ad dilectionem Dei, et principium quoddam
omnium eorum, quae in Dei observantur reverentia3 et ideo de timorefiliali
dantur praecepta in lege, sicut et de dilectione; quia utrumque est praeambu-
lum ad exteriores actus, qui praecipiuntur in lege, ad quos pertinent praecepta
Ἴ decalogi; et ideo in auctoritate legis inducta (in arg. sed cont.) requiritur ab
homine timor, et ut ambulet in via Dei, colendo ipsum, et ut diligat ipsum.

AD PRIMUM ergo dicendum, quod timor filialis est quoddam praeambulum
ad legem, non sicut extrinsecum aliquid, sed sicut principium legis3 sicut
'3 etiam dilecti03 et ideo de utroque dantur praecepta, quae sunt quasi quaedam
principia communia totius legis.

