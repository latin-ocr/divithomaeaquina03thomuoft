422 QUAESTIO LVII. ARTICULUS IV.

AD PRIMUM ergo dicendum, quod ad justitiam pertinet reddere jus suum
unicuique, supposita tamen diversitate unius ad alterum: si quis enim sibi
det quod sibi debetur, non proprie vocatur hoc justum et quia quod est filii,
est patris, et quod est servi, est domini, ideo non est proprie justitia patris
ad filium, vel domini ad servum.

AD SECUNDUM dicendum, quod filius, inquantum filius, est aliquid patris3
ct similiter servus, inquantum servus, est aliquid domini: uterque tamen,
prout consideratur ut quidam homo, est ahquid secundum se subsistens ab
aliis distinctum: et ideo, inquantum uterque est horno, aliquo modo ad eos
est justitia: et propter hoc etiam aliquae leges dantur de his quae sunt patris
ad filium, vei domini ad servum: sed inquantum uterque est aliquid alterius,
secundum hoc deficit ibi perfecta ratio jutti, vel juris.

AD TERTmM dicendum, quod onmes aliae diversitates personarum, quae
sunt in civitate, habent immediatam relationem ad communitatem civitatis,
et ad principem ipsius, et ideo ad eos est justum secundum perfectam ratio-
nem justitiae: distinguitur tamen istud justum secundum diversa officia; unde
dicitur jus militare, vel jus magistratuum, aut sacerdotmn, non propter defectum
a §Implicilcr justo, sicut dicitur jus paternum, et dominativum, sed propter hoc
quod unicuique conditioni personae secundum proprium officium aliquid pro-
prium debetur.

QUAESTIO LVIII.

DE JUSTITIA, IN DUODECIM ARTICULOS DIVISA.

Deinde considerandum est de justitia.

Circa quam quaeruntur duodecim.

Primo. Quid sit justitia.

Secundo. Utrum justitia semper sit ad alterum.

Tertio. Utrum sit virtus.

Quarto. Utrum sit in voluntate sicut in subjecto.

Quinto. Utrum sit virtus generalis.

Sexto. Utrum secundum quod est generalis, sit idem in essentia cum
omni virtute.

Septimo. Utrum sit aliqua justitia particularis.

Octavo. Utrum justitia particularis habeat propriam materiam.

Nono. Utrum sit circa passiones, vel circa operationes tantum.

Decimo. Utrum medium justitiae sit medium rei.

Undecimo. Utrum actus justitiae sit reddere unicuique quod suum est.

Duodecimo. Utrum justitia sit praecipua inter omnes virtutes morales.

 

