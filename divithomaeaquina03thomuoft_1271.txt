QUAESTIO CLXXXVIII. ARTICULUS V11. 1263

vitiis, non consequuntur nisi abundantes divitias: differt tamen circa hoc,
utrum divitiae abundantes, vel moderatae in proprio, vel in communi ha-
beantur: nam solicitudo, quae circa proprias divitias adhibetur, pertinet ad
amorem privatum, quo quis se temporaliter amat: sed solicitudo, quae adhi-
betur circa rcs communes, pertinet ad amorem charitatis, quae non quaerit,
quaet sim sunt, sed communibus intendit: et quia religio ad perfectionem cha-
ritatis ordinatur, quam perficit amor Dei usque ad contemptum sui, habere ali-
quid proprium perfectioni repugnat religionis: sed solicitudo, quae adhibetur
circa bona communia, pertinere potest ad charitatem: licet etiam per hoc
impediri possit aliquis altior charitatis actus, puta contemplationis divinae,
aut instructionis· proximorum, ex quo patet, quod habere superabundantes
divitias in communi, sive in rebus mobilibus, sive in immobilibus, est impe-
dimentum perfectionis: licet non totaliter excludat eam: habere autem de
rebus exterioribus in communi, sive mobilibus, sive immobilibus, quantum
sufficit ad simplicem victum, perfectionem religionis non impedit, si consi-
deretur paupertas per comparationem ad communem finem religionum, qui
est vacare divinis obsequiis.

Si autem consideretur per comparationem ad speciales fines religionum,
sic, praesupposito tali fine, paupertas major, vel minor est religioni accom-
moda: et tanto erit unaquaeque religio secundum paupertatem perfectior,
quanto habet paupertatem magis proportionatam suo fini: manifestum est
enim, quod ad exteriora, et corporalia opera vitae activae indiget homo copia
exteriorum rerum: ad contemplationem autern pauca⁴requiruntur3 unde
Philos. dicit in 10. Ethic. (cap. 8.), quod «ad actiones multis opus est, et
quanto utique majores sunt, ac meliores, pluribus: speculanti autem nulla
talium ad operationem est necessitas, sed solis necessariis indiget: alia vero
impedimenta sunt ad speculationem »3 sic ergo patet, quod religio, quae or-
dinatur ad actiones corporales activae vitae, puta ad militandum, vel ad
hospitalitatem sectandam, imperfecta esset, si communibus careret divitiis:
religiones autem, quae ad contemplativam vitam ordinantur, tanto perfe-
ctiores sunt, quanto earum paupertas minorem eis solicitudinem tempora-
lium ingerit: tanto autem solicitudo temporalium rerum magis impedit re-
ligionem, quanto solicitudo spiritualium major ad religionem requiritur. Ma-
nifestum est autem, quod majorem solicitudinem spiritualium requirit re-
ligio, quae est instituta ad contemplandum, et contemplata aliis tradendum
per doctrinam, et praedicationem, quam illa, quae est instituta ad contem-
plandum tantum, unde talem religionem decet paupertas talis, quae mini-
mam solicitudinem ingerat. Manifestum est autem, quod minimam solicitu-
dinem ingerit, conservare res usui hominum necessarias tempore congruo
procuratas, et ideo tribus gradibus religionum suprapositis triplex gradus
paupertatis competit: nam illis religionibus, quae ordinantur ad corporales·
actiones activae vitae, competit habere abundantiam divitiarum communium:
illis autem religionibus quae sunt ordinatae ad contemplandum, magis com-
petit habere possessiones moderatas: nisi simul oporteat tales religiosos per
se, vel per alios hospitalitatem tenere, et pauperibus subvenire: illis autem,
quae ordinantur ad contemplata aliis tradenda, competit vitam habere maxime
ab exterioribus solicitudinibus expeditam3 quod quidem fit, dum modica quae
sunt necessaria vitae, congruo tempore procurata conservantur: et hoc Do-
minus paupertatis institutor docuit suo exemplo: habebat enim loculos Judae
commissos, in quibus recondebantur ei oblata, ut habetur Joan. 12. Nec

