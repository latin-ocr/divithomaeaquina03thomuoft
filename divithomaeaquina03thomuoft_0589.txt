QUAESTIO LXXXIII. ARTICULUS 11. 581

nexione causarum: et secundum hos etiam excluditur orationis utilitas: tertia
fuit opinio ponentium quidem res humanas divina providentia regi, et quod
res humanae non proveniunt cx necessitate: sed dicebant similiter dispositio-
nem divinae providentiae variabilem csse, et quod orationibus, et aliis quae
ad divinum cultum pertinent, dispositio divinae providentiae immutatur:
haec autem omnia in 1. lib. improbata sunt (q. 19. art. 7. et 8. et (J. 22. art. 2.
at 4. et q. 115. art. 6. et q. 116.); et ideo oportet sic inducere orationis utilitatem,
ut neque rebus humanis divinae providentiae subjectis necessitatem impona-
mus, neque etiam divinam dispositionem mutabilem aestimemus: ad hujus
ergo evidentiam considerandum est, quod ex divina providentia non solum
disponitur qui effectus fiant, scd etiam ex quibus causis, et quo ordine pro-
veniant: inter alias autem causas sunt etiam quorumdam causae actus hu-
mani: unde oportet homines agere aliqua, non ut per suos actus divinam di-
spositionem immutent, sed ut per actus suos impleant quosdam effectus se-
cundum ordinem a Deo dispositum: et idem etiam est in naturalibus causis:
ct simile cst etiam de oratione: non enim propter hoc oramus, ut divinam
dispositionem immutemus, sed ut id impetremus, quod Deus disposuit per
orationes esse implendum3 ut scilicet homines postulando mereantur acci-
pere, quod eis Deus omnipotens ante saecula disposuit donare, ut Gregor.
dicit in lib. 1. Dialog. (cap. 8.).

AD PRIMUM ergo dicendum, quod non est necessarium nos Deo preces
porrigere, ut ei nostras indigentias, vel desideria manifestemus, sed ut nos
ipsi consideremus, in his ad divinum auxilium esse recurrendum.

AD SECUNDUM dicendum, quod, sicut dictum est (in corp. art), oratio no-
stra non ordinatur ad immutationem divinae dispositionis, sed ut obtineatur
nostris precibus, quod Deus disposuit.

AD TERTIUM dicendum, quod Deus nobis multa praestat ex sua liberali-
tate, etiam non petita: sed quod aliqua vult praestare nobis petentibus, hoc
est propter nostram utilitatem3 ut scilicet fiduciam quamdam accipiamus
recurrendi ad Deum, et ut recognoscamus eum esse bonorum nostrorum
auctorem, unde Chrys. dicit (implicite hom. 2. da Orat. et hom. 30. in Genea).-
«Considera quanta est tibi concessa felicitas, quanta gloria attributa, ora-
tionibus fabulari cum Deo, cum Christo miscere colloquia, optare quod ve-
lis, quod desideras postulare».

ARTICULUS III. 440
UTRUM ORATIO SIT ACTUS RELIGIONIS.

(Infr. art. 15. corp. et Dist. 15. q. 4. art. 2. q. 2. et art. r. t]- Ι. ad 2.).

AD TERTIUM sic proceditur. Videtur, quod oratio non sit actus religionis:
religio enim, cum sit pars justitiae, est in voluntate sicut in subjecto: sed
oratio pertinet ad partem intellectivam, ut ex supra dictis patet (art. Ι. huj. q),-
ergo oratio non videtur esse actus religionis, sed doni intellectus, per quod
mens ascendit in Deum.

2. PRAETEREA. Actus latriae cadit sub necessitate praecepti: sed oratio
non videtur cadere sub necessitate praecepti, sed ex mera voluntate proce-

dere; cum nihil aliud sit, quam volitorum petitio 3 ergo oratio non videtur
esse religionis actus.

S. Tamus Summa Tbeologica. Vol. III. 38

