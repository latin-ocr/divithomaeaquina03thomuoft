886 QUAESTIO CXXXII. ARTICULUS v.

2. PRAETEREA. Contentiones, et discordiae videntur ex ira maxime pro-
venire : sed ira est capitale vitium inani gloriae condivisum3 ergo videtur,
quod non sint filiae inanis gloriae.

3. PRAETEREA. Chrysost. dicit super Matth. (innuitur bom. 13. et 15. in op.
inl-perf.) quod c< ubique vana gloria malum est, sed maxime in philanthropia n,
idest in misericordia: quae tamen non est aliquid novum, sed in consuetu-
dine hominum existit3 ergo praesumptio novitatum non debet specialiter poni
filia inanis gloriae.

SED CONTRA est auctoritas Gregor. in 31. Moral. (cap. 17. α med), ubi
praedictas filias inanis gloriae assignat.

Rfispoxmzo dicendum, quod, sicut supra dictum est (q. 34. art. 5. et q. 35.
art. 4. et 1-2. q. 84. art. 3. et 4), illa vitia, quae de se nata sunt ordinari ad
finem alicujus vitii capitalis, dicuntur filiae ejus: finis autem inanis gloriae
est manifestatio propriae excellentiae, ut ex supra dictis patet (art. praec. et
art. 1. huj. q.).· ad quod potest homo tendere dupliciter: uno modo directe:
sive⁷ per verba; et sic est jactantia: sive per facta3 et sic, si sint vera habentia
aliquam admirationem, est praesmnptio novitatum, quas homines solent magis
admirari3 si autern falsa sint, sic est hypocrisis: alio autem modo nititur ali-
quis manifestare suam excellentiam indirecte, ostendendo se non esse alio
minorem: et hoc quadrupliciter: primo quidem quantum ad intellectum, et sic
est pertinacia, per quam homo nimis innititur suae sententiae, nolens credere
sententiae meliori: secundo quantum ad voluntatem, et sic est discordia, dum
non vult a propria voluntate discedere, ut aliis concordet: tertio quantum ad
locutionem, et sic est contentio, cum aliquis verbis clamose contra alium liti-
gat: quarto quantum ad fizctum, et sic est inobedientia, dum scilicet aliquis
non vult exequi superioris praeceptum.

AD PRIMUM ergo dicendum, quod, sicut supra dictum est (q. 112. art. 1.
ad 2.), jactantia ponitur species superbiae quantum ad interiorem causam
ejus, quae est arrogantia: ipsa autem jactantia exterior, ut dicitur in 4. Ethic.
(cap. 7. ιι med.) ordinatur quandoque quidem ad lucrum, sed frequentius ad
gloriam, et honorem3 et sic oritur ex inani gloria.

AD SECUNDUM dicendum, quod ira non causat discordiam, et contentio—
nem, nisi cum adjunctione inanis gloriae, per hoc scilicet quod aliquis sibi
gloriosum reputat, quod non cedat voluntati, vel verbis aliorum.

AD TERTmM dicendum, quod inanis gloria vituperatur circa eleemosynam
propter defectum charitatis, qui videtur esse in eo, qui praefert inanem glo-
riam utilitati proximi, dum hoc propter illud facit: non autern vituperatur
aliquis ex hoc, quod praesumat eleemosynam facere, quasi aliquid novum.

QUAESTIO CXXXIII.

DE Γ[ἯΙΙΑΙΛΑΧΙἈΙΙΤᾹΊῈ, IN DUOS ARTICL’LOS DIVISA.

Deinde considerandum est dc pusillanimitate.

Et circa hoc quaeruntur duo.

Primo. Utrum pusillanimitas sit peccatum.
Secundo. Cui virtuti opponatur.

 

 

