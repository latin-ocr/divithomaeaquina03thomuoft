 

QUAESTIO C. ARTICULUS VI. 717

satione3 quamvis quidam dicant, quod si non potest probare eum esse simo-
niacum, debet obedire recipiendo ordinem, sed non debet exequi sine dispen-
satione: scd hoc absque ratione dicitur, quia nullus debet obedire alicui ad
communicandum sibi in sacto illicito: ille autem qui cst ipso jure suspensus,
et quoad se, ct quoad alios, illicite confert ordinem3 unde nullus debet ipsi
communicare, recipiendo ab eo quacumque ex causa: si autem ci non con-
stat, non debet peccatum credere alterius, et ita cum bona conscientia debet
ab eo ordinem recipere: si autem Episcopus sit simoniacus aliquo alio modo,
quam per promotionem suam simoniace factam, potest ab eo ordinem reci-
pere, si sit occultum3 quia non est suspensus quoad alios, sed solum quoad
scipsum, ut dictum est (in solut. praest).

AD TERTIUM dicendum, quod hoc quod aliquis privetur eo quod accepit,
non solum est poena peccati, sed etiam quandoque est effectus acquisitionis
injustae: puta cum aliquis emit rem aliquam ab eo, qui vendere non potest;
et ideo si aliquis scienter, et propria sponte simoniace accipiat ordinem, vel
ecclesiasticum beneficium, non solum privatur eo quod accepit, ut scilicet
careat executione ordinis, et beneficium resignet cum fructibus inde perceptis,
sed etiarn ulterius punitur, quia notatur infamia, et tenetur ad restituendos
fructus non solum perceptos, sed etiam eos, qui percipi potuerunt a posses-
sore diligenti (quod tamen intelligendum est de fructibus, qui supersunt, de-
ductis expensis factis causa fructuum), exceptis fructibus illis, qui alias
expensi sunt in utilitatem Ecclesiae: si vero eo nesciente, nec volente, per
alios alicujus promotio simoniace procuratur, caret quidem ordinis execu-
tione, et tenetur resignare beneficium, quod est consecutus cum fructibus
extantibus: non autern tenetur restituere fructus consumptos3 quia bona fide
possedit, nisi forte inimicus ejus fraudulenter pecuniam daret pro alicujus
promotione, vel nisi ipse expresse contradixerit: tunc enim non tenetur ad
renuntiandum, nisi forte postmodum pacto consenserit, solvendo quod fuit
promissum.

AD QUARTUM dicendum, quod pecunia, vel possessio, vel fructus simo-
niace accepta debent restitui Ecclesiae, in cujus injuriam data fuerunt, non
obstante quod Praelatus, vel aliquis de collegio illius Ecclesiae, fuit in culpa3
quia eorum peccatum non debet aliis nocere: ita tamen quod quantum fieri
potest, ipsi qui peccaverunt, inde commodum non consequantur: si vero
Praelatus, et totum collegium sunt in culpa, tunc debet cum auctoritate su-
perioris vel pauperibus, vel alteri Ecclesiae erogari.

AD QUINTUM dicendum, quod si aliqui sunt in monasterio simoniace re-
cepti, debent abrenuntiare: et si his scientibus commissa est simonia, post
Concilium generale, sine spe restitutionis de monasterio suo repellantur, et
ad agendam perpetuam poenitentiam suntin arctiori regula ponendi, vel in
aliquo loco ejusdem ordinis, si arctior ordo non inveniretur: si vero hoc
fuit ante Concilium, debent in aliis locis ejusdem ordinis collocari: et si
hoc fieri non potest, dispensative debent in eisdem monasteriis recipi, ne in
saeculo evagentur, mutatis tamen prioribus locis, et inferioribus assignatis:
si vero, ipsis ignorantibus, sive ante Concilium, sive post, sint simoniace
recepti, postquam renuntiaverint, possunt de novo recipi, locis mutatis, ut
dictum est. ¹

AD SEXTUM dicendum, quod quoad Deum sola voluntas facit simoniacum3
sed quoad poenam ecclesiasticam exteriorem non punitur ut simoniacus, ut
abrenuntiare teneatur, sed debet de mala intentione poenitere.

