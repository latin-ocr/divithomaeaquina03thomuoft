546 QUAESTIO LXXVII. ARTICULUS 111.

RESPONDEO dicendum, quod dare alicui occasionem periculi, vel damni
semper est illicitum τ quamvis non sit necessarium, quod homo alteri semper
det auxilium, vel consilium pertinens ad ejus qualemcumque promotionem,
sed hoc solum est necessarium in aliquo casu determinato; puta cum alius
ejus curae subditur, vel cum non potest ei per alium subveniri: venditor au-
tem, qui rem vendendam proponit, ex hoc ipso dat emptori damni, vel peri-
culi occasionem, quod rem vitiosam ei offert, si ex ejus vitio damnum, vel
periculum incurrere possit : damnum quidem, si propter hujusmodi vitium
res, quae vendenda proponitur, minoris sit pretii; ipse vero propter hujus-
modi vitium nihil de pretio subtrahat: periculum autem, si propter hujus-
modi vitium usus rei reddatur impeditus, vel noxius3 puta si aliquis alicui
vendat equum claudicantem pro veloci, vel ruinosam domum pro firma, vel
cibum corruptum, sive venenosum pro bono; unde si hujusmodi vitia sint
occulta, et ipse non detegat, erit illicita, et dolosa venditio: et tenetur ven-
ditor ad damni recompensationem: si vero vitium sit manifestum, puta cum
equus est monoculus, vel cum usus rei etsi non competat venditori, potest
tamen esse conveniens aliis, et si ipse propter hujusmodi vitium subtrahat
quantum oportet de pretio, non tenetur ad manifestandum vitium rei: quia
forte propter hujusmodi vitium emptor vellet plus subtrahi de pretio, quam
esset subtrahendum3 unde potest licite venditor indemnitati suae consulere,
vitium rei reticendo.

AD PRIMUM ergo dicendum, quod judicium non potest fieri, nisi de re
manifesta: unusquisque enim judicat, secundum quod cognoscit, ut dicitur
in 1. Ethic. (cap. 4.),· unde si vitia rei, quae vendenda proponitur, sint oc-
culta, nisi per venditorem manifestentur, non sufficienter committitur em-
ptori judicium: secus autem esset, si essent vitia manifesta.

An SECUNDUM dicendum, quod non oportet quod aliquis per praeconem
vitium rei vendendae praenuntiet: quia si praediceret vitium, exterrerentur
emptores ab emendo, dum ignorarent alias conditiones rei, secundum quas
est bona, et utilis: sed singulariter est dicendum vitium rei ei, qui ad ernen-
dum accedit, qui potest simul omnes conditiones adinvicem comparare,
bonas, et malas: nihil enim prohibet, rem in aliquo vitiosam, in multis aliis
utilem esse.

AD TERTmM dicendum, quod quamvis homo non teneatur simpliciter
omni liomini dicere veritatem de his, quae pertinent ad virtutes, tenetur

tamen in casu illo de his dicere veritatem, quando ex ejus facto alteri peri· Ι 1

culum immineret in detrimentum virtutis, nisi diceret veritatem: et sic est
in proposito.

AD QUARTUM dicendum, quod vitium rei facit rem in praesenti esse mi- ’ ”

noris valoris, quam videatur: sed in casu praemisso, in futurum res expecta-
tur esse minoris valoris per superventum negotiatorum, qui ab ementibus
ignoratum unde venditor, qui vendit rem secundum pretium quod invenit, ¹
non videtur contra justitiam facere, si quod futurum est non exponat: si ta-

men exponeret, vel de pretio subtraheret, abundantioris esset virtutis: quamvis Ι,

ad hoc non videatur teneri ex justitiae debito.

 

