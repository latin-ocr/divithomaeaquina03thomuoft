616 QUAESTIO Lxxxvrr. ARTICULUS 1.

quasi primus limes numerorum, ultra quem numeri non procedunt, sed reite-
rantur ab uno), novem sibi partibus reservatis, protestatur quasi in quodam
signo ad se pertinere imperfectionem: perfectionem vero, quae erat futura
per Christum, esse expectandam a Deo: nec tamen propter hoc est caere-
moniale praeceptum‚ sed judiciale, ut dictum est (hic supr.): est autern haec
differentia inter caeremonialia, et judicialia legis praecepta, ut supra diximus
(1-2. q. 104. art. 3.), quod caeremonialia illicitum est observare temporis legis
novae: judicialia vero, etsi non obligent tempore gratiae, tamen possunt obser-
vari absque peccat03 et ad eorum observantiam aliqui obligantur, si statuantur
auctoritate eorum, quorum est condere legem: sicut praeceptum judiciale
veteris legis est, quod qui furatus fuerit ovem, reddat quatuor oves, ut legitur
Exod. 22„ quod si ab aliquo rege statuatur, tenentur ejus subditi observare:
ita etiam determinatio decimae partis solvendae est auctoritate Ecclesiae tem-
pore novae legis instituta, secundum quamdamhumanitatem3 ut scilicet non
minus populus novae legis ministris novi testamenti exhiberet, quam populus
veteris legis ministris veteris testamenti exhibebat 3 cum tamen populus novae
legis ad majora obligetur, secundum illud Matth. 5.: Nisi abundaverit justitia
vestra plus qzcam Scribarum, et Pharisaeorum, non intrabitis in regnum coelorum ‚·
et cum ministri novi testamenti sint majoris dignitatis, quam ministri veteris
testamenti, ut probat Apost. 2. ad Cor. 2.; sic ergo patet, quod ad solutio—
nem decimarum homines tenentur, partim quidem ex jure naturali, partim
etiarn ex institutione Ecclesiae: quae tamen, pensatis opportunitatibus tem·
porum, et personarum, posset aliam partem determinare solvendam.

Et per hoc patet responsio AD PRIMUM.

AD SECUNDUM dicendum, quod praeceptum de solutione decimarum, quan-
tum ad id quod erat morale, datum est in Evangelio a Domino, ubi dicit
Matth. 10.: Dignus ast operarius mercede suam et etiam ab Apost., ut patet
1. Cor. 9.; sed determinatio certae partis est reservata ordinationi Ecclesiae.

AD TERTIUM dicendum, quod ante tempus veteris legis non erant deter-
minati ministri divini cultus; sed dicitur, quod primogeniti erant Sacerdotes,
qui duplicem portionem accipiebant; et ideo etiam non erat determinata
aliqua pars exhibenda ministris divini cultus; sed ubi aliquis occurrebat,
unusquisque dabat ei propria sponte quod sibi videbatur: sicut Abraham
quodam prophetico instinctu dedit decimas Melchisedech Sacerdoti Dei
summi, ut dicitur Gen. 143 et similiter Jacob decimas vovit se daturum
(Gen. 28.); quamvis non videatur decimas vovisse, quasi aliquibus ministris
exhibendas, sed in divinum cultum3 puta ad sacrificiorum consummationem3
unde signanter dicit: Offerum tibi decimas.

AD QUARTUM dicendum, quod secundae decimae, quae reservabantur ad
sacrificia offerenda, locum in nova lege non habent, cessantibus legalibus
victimis3 tertiae vero decimae, quas cum pauperibus comedere debebant, in
nova lege augentur per hoc, quod Dominus non solum decimam partem,
sed omnia superflua pauperibus jubet exhiberi, secundum illud Lucae 11.:
Quod superest, data eleemosynam: ipsae etiam decimae, quae ministris Eccle-
siae dantur‚ per eos debent in usum pauperum dispensari.

AD QmN‘rUM dicendum, quod ministri Ecclesiae majorem curam debent
habere spiritualium bonorum in populo promovendorum, quam temporalium
colligendorum3 et ideo Apost. noluit uti potestate sibi a Domino tradita, ut
scilicet acciperet stipendia victus ab his, quibus Evangeliurn praedicabat, ne
daretur aliquod impedimentum Evangelio Christi: nec tamen peccabant illi,

 

