QUAESTIO XXI. ARTICULUS IV. 171

sitae sint causae, videtur quod oriatur ex delectatione: et ita videtur, quod
oriatur ex vitiis carnalibus, quorum delectationes sunt vehementiores.

3. PRAETEREA. Vitium praesumptionis consistit in hoc, quod aliquis tendit
in aliquod bonurn, quod non est possibile, quasi in possibile: sed quod ali-
quis aestimet possibile, quod est impossibile, provenit ex ignorantia3 ergo
praesumptio magis provenit ex ignorantia, quarn ex inani gloria.

SED CONTRA est, quod Gregorius dicit 31. Moral. (cap. 17. a med), quod
praesumptio novitatum est filia inanis gloriae.

RESPONDEO dicendum, quod, sicut supra dictum est (art. Ι. huj. q), duplex
est praesumptio. [lna quidem, quae innititur propriae virtuti, attentans scilicet
aliquid ut sibi possibile, quod propriam virtutem excedit: et talis praesumptio
manifeste ex inani gloria procedit: ex hoc enim quod aliquis multum desi—
derat gloriam, sequitur quod attentet aliquid [al. attentatur] gloriam quamdam]
super vires suas: et hujusmodi praecipue sunt nova, quae majorem admira-
tionem habent: et ideo signanter Gregorius praesumptionem novitatum posuit
filiam inanis gloriae. Alia vero est praesumptio, quae innititur inordinate di-
vinae misericordiae, vel potentiae, per quam quis sperat se obtinere gloriam
sine meritis, vel veniam sine poenitentia: et talis praesumptio videtur oriri di-
recte ex superbia, ac si ipse tanti se aestimet, quod etiam eum peccantem Deus
non puniat, vel a gloria excludat.

Et per hoc patet responsio AD OBJECTA.

QUAESTIO XXII.

DE PRAECEPTIS PERTINENTIBUS AD SPEM, ET TIMOREM,
IN DUOS ARTICULOS DIVISA.

Deinde considerandum est de praeceptis pertinentibus ad spem, et ti-
morem.

Et circa hoc quaeruntur duo.

Primo. De praeceptis pertinentibus ad spem.
Secundo. De praeceptis pertinentibus ad timorem.

ARTICULUS I. 114
UTRUM DE SPE DEBEAT DARI ALIQUOD PRAECEPTUM.

AD PRIMUM sic proceditur. Videtur, quod nullum praeceptum sit dandum
pertinens ad virtutem spei; quod enirn sufficienter potest fieri per unum, non
oportet quod per aliquid aliud inducatur: sed ad sperandum bonurn sufficien-
ter homo inducitur ex ipsa naturali inclinatione; ergo non oportet, quod ad
hoc inducatur horno per legis praeceptum.

2. PRAETEREA. Cum praecepta dentur de actibus virtutum, principalia
praecepta etiam debent dari de actibus principalium virtutum: sed inter orn-
nes virtutes principaliores sunt tres virtutes theologicae, scilicet: spes, fides, et

