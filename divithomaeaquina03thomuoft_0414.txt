406 QUAESTIO LIV. ARTICULUS 111.

quae est peccatum veniale: alio modo per defectum ipsius charitatis; sicut
dicitur minor amor Dei, quando aliquis diligit Deum solum amore naturali3
et tunc causatur negligentia, quae est peccatum mortale.

An SECUNDUM dicendum, quod parva oblatio cum humili mente, et pura
dilectione facta, ut ibidem dicitur, non solum purgat peccata venialia, sed
etiam mortalia.

AD TERTIUM dicendum, quod quando negligentia consistit in praetermis-
sione Corum, quae sunt de necessitate salutis, tunc trahitur ad aliud genus
peccati magis manifestum: peccata enim, quae consistunt in interioribus
actibus, sunt magis occulta; et ideo pro eis certa sacrificia non injungebantur
in lege: quia sacrificiorum oblatio erat quaedam publica protestatio peccati;
quae non est facienda de peccato occulto.

QUAESTIO LV.

DE VITHS OPPOSITIS PRUDENTIAE SECUNDUM SIMILITUDINEM,
ET PRIMO DE PRUDENTIA CARNE,
IN OCTO ARTICULOS DIVISA.

Postea considerandum est de vitiis oppositis prudentiae, quae habent si-
militudinem cum ipsa.

Et circa hoc quaeruntur octo.

Primo. Utrum prudentia carnis sit peccatum.
Secundo. Utrum sit peccatum mortale.
Tertio. Utrum astutia sit peccatum speciale.
QuartO. De dolo.

Quinto. De fraude.

Sexto. De solicitudine temporalium rerum.
Septimo. De· solicitudine futurorum.

Octavo. De origine horum vitiorum.

ARricULus 1. 304

UTRU-xt PRUDENTIA CARNIS SIT PECCATUM.

AD PRIMUM sic proceditur. Videtur, quod prudentia carnis non sit pec-
catum: prudentia enim est nobilior virtus, quam aliae virtutes morales, ut-
pote omnium regitiva: sed nulla justitia, vel temperantia est peccatum3 ergo
neque aliqua prudentia est peccatum.

2. PRAETEREA. Prudenter operari ad finem, qui licite amatur, non est pec-
catum: sed caro licite amatur: numo enim unquam carnem suam odio habuit,
ut habetur ad Eph. 5.; ergo prudentia carnis non est peccatum.

3. PRAETEREA. Sicut homo tentatur a carne, ita etiam tentatur a mundo,
et a diabolo: sed non ponitur inter peccata aliqua prudentia mundi, vel etiam
diabol& ergo neque debet poni inter peccata aliqua prudentia carnis,

 

