228 QUAESTIO XXVI. ARTICULUS XII.

amando; nimis enim durus est animus, qui dilectionem etsi non vult impen-
dere, nolit rependere »: sed benefactores praeveniunt nos in beneficio chari·
tatis, ergo benefactores maxime debemus diligere.

2. PRAETEREA. Tanto aliquis est magis diligendus, quanto gravius homo
peccat, si ab ejus dilectione desistat, vel contra eum agat: sed gravius peccat
qui benefectorem non diligit, vel contra eum agit, quam si diligere desinat
eum, cui hactenus benefecit3 ergo magis sunt amandi benefactores, quam
hi, quibus benefacimus.

3. PRAETEREA. Inter onmia diligenda maxime diligendus est Deus; et post
eum pater, ut Hieron. dicit (sup. illud Erech. 44.- Sabbata mea sanctificabunt):
sed isti sunt maxime benefactor-2⁶33 ergo benefactor est maxime diligendus,

SED CONTRA est, quod Philos. dicit in 9. Ethicor. (cap. 7.), quod bene-
factores magis videntur amare beneficiatos, quam e converso.

RESPONDEO dicendum, quod, sicut supra dictum est (art. 9. et ΙΙ. lmj. q.)‚
aliquid diligitur magis dupliciter: uno modo, quia habet rationem excellen-
tioris boni: alio modo ratione majoris conjunctionis. Primo quidem modo be-
nefactor est magis diligendus: quia cum sit principium boni in beneficiato,
habet excellentioris boni rationem, sicut et de patre dictum est (art. 9. huj. q.) :
secundo autem morlo magis diligimus beneficiatos, ut Phil. probat in 9. Ethic.
(cap. 7.) per quatuor rationes. Primo quidem, quia beneficiatus est quasi quod-
dam opus benefactoris: unde consuevit dici de aliquo: Ista est factura illius:
naturale est autem cuilibet, ut diligat opus suum: sicut videmus, quod poetae
diligunt poemata sua, et hoc ideo, quia unumquodque diligit suum esse, et
suum vivere, quod maxime manifestatur in suo agere. Secundo, quia unusquis-
que naturaliter diligit illud, in quo inspicit suum bonum: habet quidem et
benefactor in beneficiato aliquod bonum, et e converso ε sed benefactor inspicit
in beneficiato suum bonum honestum, et beneficiatus in benefactore suum
bonum utile: bonum autem honestum delectabilius consideratur, quam bonum
utile: tum quia est diuturnius: utilitas enim cito transit, et delectatio me—
moriae non est sicut delectatio rei praesentis: tum etiam quia bona honesta
magis cum delectatione recolimus, quam utilitates, quae nobis ab aliis pro-
venerunt. Tertio, quia ad amantem pertinet agere: vult enim, et operatur
bonum amato: ad amatum autem pertinet bonum pati: et ideo excellentius
est amare; et propter hoc ad benefactorem pertinet, ut plus amet. Quarto,
quia difficilius est beneficia impendere, quam recipere: ea vero, in quibus
laboramus, plus diligimus: quae vero nobis de sacili proveniunt quodammodo
contemnimus.

AD PRIMUM ergo dicendum, quod in benefactore est, ut beneficiatus pro-
vocetur ad ipsum amandum: benefactor autem diligit beneficiatum, non quasi
provocatus ab illo, sed ex seipso motus: quod autem ex se est, potius est eo,
quod est per aliud.

AD SECUNDUM dicendum, quod amor beneficiati ad benefactorem est
magis debitus: et ideo contrarium habet rationem majoris peccati: sed amor
benefactoris ad beneficiatum est magis spontaneus: et ideo habet majorem
promptitudinem.

AD 'sfflt'riUM dicendum, quod Deus etiam plus nos diligit, quam nos eum
diligamus: et parentes plus diligunt filios, quam ab eis diligantur: nec tamen
oportet, quod quoslibet beneficiatos plus diligamus quibuslibet benefactoribus:
benefactores enim, a quibus maxima beneficia recepimus, scilicet: Deum, et
parentCS, praeferimus his, quibus aliqua minora beneficia impendimus.

 

