730 QUAESTIO CIII. ARTICULUS 111-

εἰ ad imaginem sicae similitudinis fecit illum,⁴ ergo dulia non est alia virtus a la-
tria, qua honoratur Deus.

SED CONTRA est, quod August. dicit in 10. de Civ. Dei (cap. 1.)‚ quod
‹< alia est servitus, quae debetur hominibus, secundum quam praecipit Apo-
stolus servos dominis suis subditos esse, quae scilicet graece dulia dicitur;
alia vero latria, quae dicitur servitus pertinens ad colendum Deum ».

REsPoNDEo dicendum, quod secundum ea quae supra dicta sunt (q. 101.
art. 3.), ubi est alia ratio debiti, ibi necesse est quod sit alia virtus, quae de-
bitum reddat: alia autem ratione debetur servitus Deo, et homini; sicut et
alia ratione dominium competit Deo, et homini, nam Deus plenarium, et
principale dominium habet respectu totius, et cujuslibet creaturae, quae to-
taliter ejus subjicitur potestati: homo autem participat quamdam similitudi-
nem divini dominii, secundum quod habet particularem potestatem super
aliquem hominem, vel super aliquam creaturam, et ideo dulia, quae debitam
servitutem exhibet homini dominanti, alia virtus est a latria, quae exhibet
debitam servitutem divino dominio: et est quaedam observantiae species;
quia per observantiam honoramus quascumque personas dignitate praecel-
lentes3 per duliam autem proprie sumptam servi dominos suos venerantur:
δουλεία enim graece servitus dicitur.

AD PRIMUM ergo dicendum, quod sicut religio per excellentiam dicitur
pietas, inquantum Deus est per excellentiam pater3 ita etiam latria per excel-
lentiam dicitur dulia, inquantum Deus excellenter est dominus: non autem crea-
tura participat potentiam creandi, ratione cujus Deo debetur latria3 et ideo
Glos. illa distinxit, attribuens latriam Deo secundum creationem, quae crea-
turae non communicatum duliam vero secundum dominium, quod creaturae
communicatur.

AD SECUNDUM dicendum, quod ratio diligendi proximum Deus est: non
enim per charitatem diligimus in proximo nisi Deum, et ideo eadem cha-
ritas est, qua diligitur Deus, et proximus: sunt tamen aliae amicitiae diffe-
rentes a charitate secundum alias rationes, quibus homines amantur; et simi-
liter cum sit alia ratio serviendi Deo, et eadem virtus latria, *et dulia.

AD TERTIUM dicendum, quod motus qui est in imaginem, inquantum est
imago, refertur in rem cujus est imago: non tamen omnis motus qui est in
imaginem, refertur in eam, inquantum est imago: et ideo quandoque est
alius motus specie in imaginem, et. motus in 1·em; sic ergo dicendum est,
quod honor, vel subjectio duliae respicit absolute quamdam hominis digni-
tatem: licet enim secundum illam dignitatem sit homo ad imaginem, vel
similitudinem Dei ; non tamen semper homo, quando reverentiam alteri exhi-
bet, refert hoc actu in Deum3 vel dicendum, quod motus qui est in imaginem,
quodammodo est in rem: non tamen motus qui est in rem, oportet quod sit
in inmginem3 et ideo reverentia, quae exhibetur alicui, inquantum est imago
Dei, redundat qmlammodo in Deum3 alia tamen est reverentia, quae ipsi
Deo exhibetur, quae nullo modo pertinet ad ejus imaginem.

 

