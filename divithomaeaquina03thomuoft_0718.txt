710 QUAESTIO C. ARTICULUS 11.

AD TERTIUM dicendum, quod pecunia non exigitur ab eo qui absolvitur,
quasi pretium absolutionis (hoc enim esset simoniacum): sed quasi poena
culpae praecedentis, pro qua fuit excommunicatus.

‘AD QUARTUM dicendum, quod, sicut dictum est (in corp. art. et 1-2. q. 97.
art. 3.)‚ consuetudo non praejudicat juri naturali vel divino, quo simonia
prohibetur3 et ideo si aliqua ex consuetudine exigantur, quasi pretium rei
spiritualis, cum intentione emendi, vel vendendi, est manifeste simonia, et
praecipue si ab invito exigantur: si vero exigantur quasi quaedam stipendia
per consuetudinem approbata, non est simonia; si tamen desit intentio emendi,
vel vendendi, sed intentio referatur ad solam consuetudinis observantiam3 et
praecipue quando aliquis voluntarie solvit: in his tamen omnibus solicite ca-
vendum est, quod habet speciem simoniae, vel cupiditatis, secundum illud
Apostoli 1. ad Thessal. ult.: Ab omni specie mala abstinete vos.

AD QUINTUM dicendum, quod antequam alicui acquiratur jus in Episco-
patu, vel quacumque dignitate, vel praebenda, per electionem, vel provisio-
nem, seu collationem, simoniacum esset adversantium obstacula pecunia re-
dimere: sic enim per pecuniam pararet sibi viam ad rem spiritualem obti-
nendam: sed postquam jus alicui jam acquisitum est, licet per pecuniam injusta
impedimenta removere.

AD sEXTUM dicendum, quod quidam dicunt, quod pro matrimonio licet
pecuniam dare, quia in eo non confertur gratia: sed hoc non est usquequa-
que verum, ut in tertia parte hujus operis dicetur (quam non absolvit; virle
Sztpplam. ‹J- 42. art. 3.),· et ideo aliter dicendum est, quod matrimonium non
solum est Ecclesiae sacramentum, sed etiam naturae officium3 et ideo dare
pecuniam pro matrimonio, inquantum est naturae officium, licitum est3 in-
quantum vero est Ecclesiae sacramentum, est illicitum; et ideo secundum
jura (caps Cum in. Ecclesiae, de simonia) prohibetur, ne pro benedictione nu-
ptiarum aliquid exigatur.

ARTICULUS III. 531

UTRUM LICEAT DARE, ET ACCIPERE PECUNIAM
PRO SPIRITUALIBUS ACTIBUS.

(4. Dist. 25. q. 3. art. 2. q. 2. et Quod). S. art. IL).

AD TERTIUM sic proceditur. Videtur, quod licitum sit dare, ct accipere
pecuniam pro spiritualibus actibus: usus enim prophetiae est spiritualis actus:
sed pro usu prophetiae olim aliquid dabatur, ut patet 1. Reg. 9. et 3. Reg. 14:
ergo videtur, quod liceat dare, et accipere pecuniam pro actu spirituali. ¹ ¹

2. PRAETEREA. Oratio, praedicatio, laus divina, sunt actus maxime spiri-
tuales: sed ad impetrandum orationum suffragia pecunia datur sanctis viris,
secundum illud Luc. 16.: Facite vobis amicos de mammona iniquitatis: praedi-
catoribus etiam spiritualia seminantibus temporalia debentur, secundum Apost.
1. ad Cor. 9* celebrantibus etiam divinas laudes in ecclesiastico officio, et
processiones facientibus aliquid datur3 et quandoque annui reditus ad hoc
assignantur3 ergo licitum est pro spiritualibus actibus accipere aliquid.

3. PRAETEREA. Scientia non cst minus spiritualis, quam potestas: sed pro >
usu scientiae licet pecuniam accipere; sicut advocato licet vendere justum
patrocinium, et medico consilium sanitatis, et magistro officium doctrinae3

 

