QUAESTIO CLII. ARTICULUS Ι. 979

lib. de S. Virginit. cap. 13), quod «virginitas est in carne corruptibili incor-
ruptionis perpetua meditatio »: sed meditatio non pertinet ad carnem3 ergo
virginitas non consistit in carne.

2. PRAETEREA. Virginitas pudicitiam quamdam importat: sed Augustinus
dicit in 1. de Civ. Dei (cap. 18), quod «pudicitia consistit in anima »3 ergo
virginitas non consistit in carnis incorruptione.

3. Palmam. Carnis integritas videtur consistere in signaculo virginalis
pudoris: sed quandoque absque virginitatis praejudicio frangitur illud signa-
culum: dicit enim August. in 1. de Civ. Dei (loc. sih), quod «illa membra
possunt diversis casibus vulnerata vim perpeti: et medici quandoque saluti
opitulantes haec ibi faciunt, quae horret aspectus: obstetrix etiarn virginis
cujusdam integritatem manu velut explorans, dum inspicit, perdidit »; et
subdit: « Non opinor, quemquam tam stulte sapere, ut huic periisse aliquid
existimet etiam de ipsius corporis sanctitate, quamvis membri illius integri-
tate jam perdita »3 ergo virginitas non consistit in carnis incorruptione.

4. PRAETEREA. Corruptio carnis maxime in seminis resolutione consistit,
quae potest fieri sine concubitu, vel in dormiendo, vel etiam vigilando: sed
sine concubitu non videtur perdi virginitas: dicit enim August. in lib. de
Virginit. (rap. 13), quod «virginalis integritas, et per piam continentiam ab
omni concubitu immunitas, angelica portio est »3 ergo virginitas non con-
sistit in carnis incorruptione.

SED CONTRA est, quod August. in eodem lib. (sap. 8.) dicit, quod « vir-
ginitas est continentia, qua integritas carnis ipsi Creatori animae, et carnis
vovetur, consecratur, servatur».

RESPONDEO dicendum, quod nornen virginitatis a virore sumptum videtur:
et sicut illud dicitur virens, et in suo virore persistere, quod non est ex su-
perabundantia caloris adustionem expertum: ita etiam virginitas hoc importat,
quod persona, cui inest, immunis sit a concupiscentiae adustione, quae esse
videtur in consummatione maximae delectationis corporalis, qualis est ve-
nereorum delectati03 unde Ambrosius dicit in lib. 1. de virginib„ quod ca-
stitas virginalis est expers contagionis integritas. In delectatione autem ve-
nereorum tria est considerare: unum quidem, quod est ex parte corporis,
scilicet violatio signaculi virginalis: aliud autern est, in quo conjungitur id
quod est animae, cuin eo quod est corporis, scilicet ipsa resolutio seminis
delectationem sensibilem causans: tertium autem est solum ex parte animae,
scilicet propositum perveniendi ad talem delectationem. In quibus tribus id
quod primo positum est, per accidens se habet ad moralem actum, qui non
consideratur per se, nisi secundum ea quae sunt animae: secundum vero ma-
terialiter se habet ad actum moralem: nam sensibiles passiones sunt materia
moralium actuum: tertium vero se habet formaliter, et completive: quia ratio
moralium in eo, quod est rationis, completur, quia ergo virginitas dicitur
per remotionem praedictae corruptionis, consequens est, quod integritas
membri corporalis per accidens se habeat ad virginitatem: ipsa autem im-
munitas a delectatione, quae consistit in seminis resolutione, se habet mate-
rialiter: ipsum autem propositum perpetuo abstinendi a tali delectatione se
habet formaliter, et completive in virginitate.

AD PRIMUM ergo dicendum, quod illa definitio Augustini tangit quidem,
in recto id, quod est formale in virginitate: nam per meditationem intelligitur
propositum rationis: quod autem additur, perpetua, non sic intelligitur, quod
oporteat virginem semper actu talem meditationem habere, sed quia hoc

