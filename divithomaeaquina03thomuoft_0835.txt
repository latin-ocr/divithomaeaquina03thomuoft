QUAESTIO CXXII. ARTICULUS IV. 827

liberis, servilia non dicuntur; quilibet autem tam servus, quam liber tenetur
in necessariis providere non tantum sibi, sed etiam proximo: praecipue qui-
dem in his quac ad salutem corporis pertinent, secundum illud Prov. 24:
Erue eos, qui ducuntur ad mortem: secundario autem etiam in damno rerum
vitando, secundum illud Deut. 22.: Non videbis bovem fratris tui, aut ovem
errantem, et praeteribis, sed redzccessratri tn0; et ideo opus corporale pertinens
ad conservandam salutern proprii corporis non violat sabbatum: non enim
est contra observantiam sabbati, quod aliquis comedat, et alia hujusmodi
faciat, quibus salus corporis conservatur3 et propter hoc Machabaei non pol-
luerunt sabbatum pugnantes ad sui defensionem die sabbati, ut legitur 1.
Machab. 2.: similiter nec etiam Elias fugiens a facie Jezabel in die sabbati:
et propter hoc etiam Dominus, Matth. 12.,excusat discipulos suos, qui collige-
bant spicas in die sabbati propter necessitatem quam patiebantur: similiter
opus corporale, quod ordinatur ad salutem corporalem alterius, non est contra
observantiam sabbati: unde dicitur Joan. 7.: Mihi indignamini, quia totum
hominem salvum feci in sabbato? Similiter etiam opus corporale, quod ordi-
natur ad imminens damnum rei exteriori vitandum, non violat sabbatum;
unde dicit Dominus, Matth. 12.: Quis erit ex vobis homo, qui habet unam ovem,
et si ceciderit sabbato in foveam, nonne tenebit, et levabit eam?

AD QUARTUM dicendum, quod observantia diei dominicae in nova lege
succedit observantiae sabbati, non ex vi praecepti legis, sed ex constitutione
Ecclesiae, et consuetudine populi Christiani: nec enim hujusmodi observatio
est figuralis, sicut fuit observatio sabbati in veteri lege3 et ideo non est ita
arcta prohibitio operandi in die dominica, sicut in die sabbati: sed quaedam
opera conceduntur in die dominica, quae in die sabbati prohibebantur, sicut
decoctio ciborum, et alia hujusmodi3 et etiam in quibusdam operibus prohi-
bitis facilius propter necessitatem dispensatur in nova, quam in veteri lege,
quia figura pertinet ad protestationem veritatis, quam nec in modico prae-
terire oportet, opera autem secundum se considerata immutari possunt pro
loco, et tempore.

ARTICULUS v. ως

UTRUM CONVENIENTER TRADATUR QUARTUM PRAECEPTUM
DE HONORATIONE PARENTUM.

(3. Dist. 37. art. Ι. q. 2.).

AD QUINTUM sic proceditur. Videtur, quod inconvenienter tradatur quar-
tum praeceptum de honoratione parentum: hoc enim est praeceptum, quod
pertinet ad pietatem: sed sicut pietas est pars justitiae, ita etiam observantia,
et gratia, et alia, de quibus dictum est (q. 101. 102. et seq.); ergo videtur, quod
non debuit dari speciale praeceptum de pietate, cum de aliis non detur.

2. PRAETEREA. Pietas non solum exhibet cultum parentibus, sed patriae,
et etiam aliis sanguine conjunctis, et patriae benevolis, ut supra dictum est
(q. 101. art. 1. et 2.); inconvenienter ergo in hoc quarto praecepto fit mentio
solum de honoratione patris, et matris.

3. PRAETEREA. Parentibus non solum debetur honoris reverentia, sed etiarn
sustentatio, ergo insufficienter sola parentum honoratio praecipitur.

4. PRAETEREA. Contingit quandoque, quod hi qui honorant parentes, cito
moriuntur; et e contrario qui parentes non honorant, diu vivunt, inconve-

