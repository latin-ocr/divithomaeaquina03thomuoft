QUAESTIO CLXXXVI. ARTICULUS 111. 1223

xime in poenitentia operatur »z sed paupertas excludit eleemosynarum largi-
tionem; ergo videtur, quod paupertas ad perfectionem religionis non pertineat.

SED CONTRA est, quod Greg. dicit in 8. Mor. (cap. 15.): « Sunt nonnulli
justorum, qui ad comprehendendum culmen perfectionis accincti, dum altiora
interius appetunt, exterius cuncta derelinquuntn: sed accingi ad comprehen-
dendum culmen perfectionis, proprie pertinet ad religiosos, ut dictum est
(art. 1. et 2. praec.),· ergo eis competit, ut per voluntariam paupertatem cuncta
exterius derelinquant.

Rnspoxmso dicendum, quod, sicut supra dictum est (art. praec), status
religionis est quoddam exercitium, et disciplina, per quarn pervenitur ad per-
fectionem charitatis: ad quod quidem necessarium est, quod aliquis affectum
suum totaliter abstrahat a rebus mundanis: dicit enim Aug. in 10. Confess.
(cap. 29.) ad Deum loquens: «Minus te amat, qui tecum aliquid amat, quod
non propter te amat »3 unde in lib. 83. QQ. (q. 36.) dicit Aug. quod «nutri-
mentum charitatis est diminutio cupiditatis, perfectio nulla cupiditas». Ex
hoc autem quod aliquis res mundanas possidet, allicitur animus ejus ad earum
amorem3 unde Aug. dicit in Epist. (31.al.34.) ad Paulin., et Therasiam, quod
«terrena diliguntur arctius adepta, quarn concupita: narn unde juvenis ille
tristis discessit, nisi quia magnas divitias habebat? Aliud est enim nolle in-
corporare quae desunt: aliud jam incorporata divellere: illa velut extranea
repudiantur: ista vero veluti membra praescinduntur »3 et Chrys. dicit super
Matth. (hom. 64. ante med.) quod «appositio divitiarum majorem accendit
flammam, et vehementior fit cupido »; et inde est, quod ad perfectionem
charitatis acquirendam primum fundamentum est voluntaria paupertas, ut
aliquis absque proprio vivat, dicente Domino, Matth. 19.: Si vis perfectus esse,
vade, vende omnia quaa habes, et da pauperibus, et veni, sequere me.

AD PRIMUM ergo dicendum, quod, sicut Gloss. (interl.) ibid. subdit, «non
ideo dixit Apostolus, scilicet ut vobis non sit tribulatio (idest paupertas) quin
melius esset omnia dare: sed infirmis timet, quos sic dare monet, ut ege-
statem non patiantur »3 unde similiter etiam ex Glossa alia non est intelli—
gendum, quod non liceat omnia temporalia abjicere, sed quod non ex neces-
sitate requiritur; unde et Ambros. dicit in 1. de Off. (cap. 20.),· «Dominus
non vult (scilicet ex necessitate praecepti) simul effundi opes, sed dispensari:
nisi forte ut Helisaeus boves suos occidit, et pavit pauperes ex eo quod ha-
buit, ut nulla cura teneretur domestica ».

AD SECUNDUM dicendum, quod ille qui omnia sua dimittit propter Chri-
stum, non exponit se periculo neque spirituali, neque corporali: spirituale
enim periculum ex paupertate provenit, quando non est voluntaria: quia ex
affectu congregandi pecunias, quem patiuntur illi qui involuntarie sunt pau-
peres, incidit homo inpmulta peccata, secundum illud 1. ad Tim. ult.: Qui
volu-nt divites fieri, incidunt in tentationem, et in laqueum diaboli: iste autem
affectus deponitur ab his, qui voluntariam paupertatem sequuntur3 magis
autern dominatur in his, qui divitias possident, ut ex supra dictis patet (in
corp. art.) .· corporale etiam periculum non imminet illis, qui intentione se-
quendi Christum omnia sua relinquunt, divinae providentiae se committen-
tes; unde Aug. dicit in lib. 2. de Serm. Dom. in monte (cap. 17.): «Quae-
rentibus primum regnum Dei, et justitiam ejus, non debet subesse solicitudo,
ne necessaria desint ».

AD TERTHJM dicendum, quod medium virtutis secundum Phil. in 2. Ethic.
(cap. 6.) accipitur secundum rationem rectam, non secundum quantitatem

