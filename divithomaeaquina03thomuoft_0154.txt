148 QUAESTIO XIX. ARTICULUS Ι.

Tertio. Utrum timor mundanus semper sit malus.

Quarto. Utrum timor servilis sit bonus.

Quinto. Utrum sit idem in substantia cum filiali.

Sexto. Utrum, adveniente charitate, excludatur timor servilis.
Septimo. Utrum timor sit initium sapientiae.

Octavo. Utrum timor initialis sit idem in substantia cum timore filiali.
Nono. Utrum timor sit donum Spiritus Sancti.

Decimo. Utrum crescat crescente charitate.

Undecimo. Utrum maneat in patria.

Duodecimo. Quid respondeat ei in beatitudinibus, et fructibus.

ARTICULUS Ι. 94 ·
UTRUM DEUS POSSIT TIMERI.
(Part. 3. q. 42. art. 1. et 3. D-ist. 34. q. 2. art. 2.).

AD PRIMUM sic proceditur. Videtur, quod Deus timerinon possit: objectum
enim timoris est malum futurum, ut supra habitum est (1-2. q. 41. et q. 42.) .·
sed Deus est expers omnis mali, cum sit ipsa bonitas; ergo Deus timeri non
potest.

2. PRAETEREA. Timor spei opponitur: sed spem habemus de Deo3 ergo
non possumus simul eum timere.

3. PRAETEREA. Sicut Philos. dicit in 2. Rhetor. (cap. 5), illa timemus, de
quibus nobis mala proveniunt: sed mala non proveniunt nobis a Deo, sed ex
nobis ipsis, secundum illud Oseae 13.: Perditio tua ex te, Israel, ex me auxilium
tumim ergo Deus timeri non debet.

SED CONTRA est, quod dicitur Jerem. 10.: Quis non timebit te, rex gentium ?,
Et Malach. 1.: Si ego Dominus, ulti est timor meus?

RESPONDEO dicendum, quod sicut spes habet duplex objectum, quorum
unum est ipsum bonum futurum, cujus adeptionem quis expectat3 aliud autern
est auxilium alicujus, per quem expectat se adipisci quod sperat: ita etiam
et timor duplex objectum habere potest; quorum unum est ipsum malum,
quod homo refugit3 aliud autem est illud, a quo malurn provenire potest:
primo ergo modo Deus, qui est ipsa bonitas, objectum timoris esse non potest:
sed secundo modo potest esse objectum timori& inquantum scilicet ab ipso, vel
per comparationem ad ipsum, nobis potest aliquod malum imminere. Ab ipso
quidem potest nobis imminere malum poenae, quod non est simpliciter malum,
sed secundum quid, bonurn autem simpliciter: curn enirn bonum dicatur in
ordine ad finem, malum autem importet hujus ordinis privationem, illud est
malum simpliciter, quod excludit ordinem a fine ultimo, quod est malurn
culpae: malurn autem poenae est quidem malurn, inquantum privat aliquod
particulare bonum3 est tamen bonum simpliciter, inquantum dependet ab
ordine finis ultimi: per comparationem autem ad Deum potest nobis malum
culpae provenire, si ab eo separemur3 et per hunc modum Deus potest, et
debet timeri.

AD PRIMUM ergo dicendum, quod ratio illa procedit, secundum quod malum,
quod homo refugit, est timoris objectum.

AD SECUNDUM dicendum, quod in Deo est considerare et justitiam, se-
cundum quam peccantes punit, et misericordiam, secundum quam nos liberat:

