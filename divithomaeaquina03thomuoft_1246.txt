1238 QUAESTIO CLXXXVII. ARTICULUS 1.

giosis praedicare, docere, et hujusmodi facere, turn quia ex voto, et praecepto
regulae non obligantur ad hoc quod ab his abstineant: tum etiam quia non
redduntur ad hoc minus idonei ex aliquo peccato commisso‚sed magis idonei
ex exercitio sanctitatis, quod assumpserunt, stultum autem est dicere, quod
per hoc quod aliquis in sanctitate promovetur, efficiatur minus idoneus ad
spiritualia officia exercenda ; et ideo stulta est quorumdam opinio dicentium,
quod ipse status religionis impedimentum affert talia exequendi3 quorum
errorem Bonifacius Papa IV. (tom. 5. Concil.) rationibus supra dictis ex-
cludit dicens‚ et habetur 16. q. 1. (cap. 25.): « Sunt nonnulli nullo dogmate
fulti, audacissimo quidem zelo magis amaritudinis quam dilectionis in-
flammati, asserentes monachos, qui mundo mortui sunt, et Deo vivunt, sa-
cerdotalis officii potentia indignos, neque poenitentiam, neque christianita-
tem largiri, neque absolvere posse per sacerdotalis officii divinitus injunctam
sibi potestatem: sed omnino labuntur »3 quod ostendit: primo quidem, quia
non contrariatur regulae3 subdit enim: « Neque enim B. Benedictus, mona-
chorum praeceptor almificus, hujusmodi rei aliquo modo fuit interdictor »3
et similiter nec in aliis regulis hoc prohibetur: secundo improbat praedictum
errorem ex idoneitate monachorum, cum in fine cap. subdit: «Quanto
quisque est excellentior, tanto est in illis (spiritualibus scilicet operibus) po-
tentior »: alio ‘mocio dicitur aliquid non licere alicui, non propter contrarium
quod habeat, sed propter hoc quod deficit ei unde illud possit, sicut diacono
non licet Missam celebrare, quia non habet ordinem sacerdotalem: et presby—
tero non licet sententiam ferre, quia non habet episcopalem auctoritatem:
in quibus tamen est distinguendum 3 quia ea quae sunt ordinis, committi non
possunt, nisi ei qui ordinem habet; sicut diacono non potest committi ut cele-
bret Missam, nisi fiet sacerdos: ea vero, quae sunt jurisdictionis, committi
possunt eis, qui non habent ordinariam jurisdictionem: sicut prolatio sen-
tentiae committitur ab Episcopo simplici sacerdoti3 et hoc modo dicitur Ποῖ]
licere monachis, et aliis religiosis praedicare, docere, et alia hujusmodi fa-
cere, quia status religionis non dat eis potestatem hujusmodi faciendi: pos-
sunt tamen ista facere, si ordinem accipiant, vel ordinariam jurisdictionem,
aut etiam si eis committantur ea quae sunt jurisdictionis.

AD PRfflUM ergo dicendum, quod ex verbis illis habetur, quod monachi,
ex hoc quod sunt monachi, non nanciscuntur potestatem talia faciendi3 non
autem quod ex hoc quod sunt monachi, habeant aliquid contrarium execu-
tioni talium actuum. ,

AD SECUNDUM dicendum, quod illud etiam Statutum Nicaeni Concilii
praecipit, ut monachi non usurpent sibi, ex hoc quod sunt monachi, potesta-
tem hujusmodi actus exercendi: non autem prohibet, quin ista possint eis
committi.

AD TERTIUM dicendum, quod ista duo se non compatiuntur, scilicet quod
aliquis ordinariam curam ecclesiasticorum officiorum habeat, et monasticam
regulam in monasterio servet: per hoc tamen non excluditur, quin monachi,
et alii religiosi possint interdum circa ecclesiastica officia occupari ex com-
missione praelatorum, qui ordinariam curam habent3 et praecipue illi, q‘uo-
rum religiones ad hoc sunt specialiter institutae, ut infra dicetur (q. 188.

art. 4..)

