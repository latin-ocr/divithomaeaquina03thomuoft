428 QUAESTIO LVIII. ARTICULUS V.

SED CONTRA est, quod Philos. dicit in ς. Ethic. (cap. Ι.) quod «justitia est
omnis virtus )).

, RESPONDEO dicendum, quod justitia, sicut dictum est (art. 2. huj. q.), or-
dinat hominem in comparatione ad alium. Quod quidem potest esse dupli-
citc'm uno modo td alium singulariter consideratum: alio modo ad alium m
communi, secundum scilicet quod ille qui servit alicui communitati, servit
omnibus hominibus, qui sub communitate illa continentur: ad utrumque ergo
se potest habere justitia secundum propriam rationem: manifestum est autem,
quod omnes, qui sub communitate aliqua continentur, comparantur ad com-
munitatem, sicut partes ad totum: pars autem id quod est, totius est; unde
et quodlibet bonum partis est ordinabile in bonum totius. Secundum hoc ergo
bonum cujuslibet virtutis, sive ordinantis aliquem hominem ad seipsum, sive
ordinantis ipsum ad aliquas alias personas singulares, est referibile ad bonum
commune, ad quod ordinat justitia, et secundum hoc actus omnium virtutum
possunt ad justitiam pertinere, secundum quod ordinat hominem ad bonum
commune, et quantum ad hoc justitiae dicitur virtus generalis; et quia ad
legem pertinet ordinare in bonum commune, ut supra habiturn est (1-2. q. 90.
art. 2.)‚· inde est, quod talis justitia praedicto modo generalis dicitur justitia
legali& quia scilicet per earn homo concordat legi ordinanti actus omnium
virtutum in bonum commune.

AD PRIMUM ergo dicendum, quod justitia condividitur, seu connumeratur
aliis virtutibus, non inquantum est generalis, sed inquantum est specialis vir-
tus, ut infra dicetur (art. 7. et 12. lmj. φ).

AD SECUNDUM dicendum, quod temperantia, et fortitudo sunt in appetitu
sensitivo, idest in concupiscibili, et irascibili: hujusmodi autem vires sunt
appetitivae quorumdam bonorum particularium, sicut et sensus est particu-
larium cognoscitivus: sed justitia est sicut in subjecto in appetitu intel-
lectivo, qui potest esse universalis boni, cujus intellectus est apprehensivus,
et ideo justitia magis potest esse virtus generalis, quam temperantia, vel for-
titudo.

Ao TERTIUM dicendum, quod illa, quae sunt ad seipsum, sunt ordinabilia
ad alterum, praecipue quantum ad bonum commune: unde et justitia legalis,
secundum quod ordinat ad bonum commune, potest dici virtus generalis: et
eadem ratione injustitia potest dici peccatum commune, unde dicitur 1.Joan. 3.
quod omne peccatum est iniquitas.

ARTICULUS vi. 323

UTRUM JUSTITIA, SECUNDUM QUOD EST GENERALIS,
SIT IDEM PER' ESSENTIAM CUM OMNI VIRTUTE.

(1-2. q. 60 art. 3. ad2 etaim! 7. compet} Dist.9. q.1. art. I. qfflzcorp.
ctj.E.thIect.2.]i11..)

AD SEXTUM sic proceditur. Videtur, quod justitia, secundum quod est ge-
neralis, sit idem per essentiam cum omni virtute: dicit enim Philos. in
5. Ethicor. (cap. I.) quod « virtus, et justitia legalis est eadem omni virtuti,
esse autem non est iden] n: sed illa quae differunt solum secundum esse, vel
secundum rationem, non differunt secundum essentiam, ergo justitia est idem
secundum essentiam cum omni virtute.

i
i}
Ι,

 

