1246 QUAESTIO CLXXXVII. ARTICULUS IV.

studio Sacrae Scripturae ad communem utilitatem totius Ecclesiae; unde
Hieron. dicit contra Vig. (cap. 5. et incipit: Multa in orbe): « Haec (undique)
in Judaea usque hodie perseverat consuetudo, non solum apud nos, sed
etiam apud Hebraeos, ut qui in lege Domini meditantur die ac nocte, et
partem non habent in terra, nisi solum Deum, Synagogarum, et totius orbis
foveantur ministeriis »t quarto, si bona temporalia quae habebant, monaste-
rio largiantur, de eleemosynis monasterio factis possunt vivere3 unde August.
dicit in lib. de Oper. Monach. (cap. 25.)‚ quod « his qui relicta, vel distributa
sive ampla, sive qualicumque opulenta facultate, inter pauperes Christi pia,
et salubri humilitate numerari voluerunt, vicem sustentandae vitae eorum
res ipsa communis, et fraterna charitas debet3 qui laudabiliter agunt, si ma-
nibus operentur: quod quidem si nolint, quis audeat eos cogere? Nec est
attendendum (ut ibid. subditur) in quibus monasteriis, vel in quo loco indi-
gentibus fratribus quisque id quod habebat, impenderit, omniurn enim Chri-
stianorum una respublica est ³). Si vero aliqui sint religiosi, qui absque ne-
cessitate, et utilitate quam afferant, velint otiosi de eleemosynis quae dantur
pauperibus, vivere, hoc est eis illicitum3 unde August. dicit in lib. de Oper.
Monach. (cap. 22.): (‹ Plerumque ad hanc professionem servitutis Dei et ex
conditione servili aliqui veniunt, et ex vita rusticana, et ex opificum exerci-
tatione, et plebejo labore3 de quibus non apparet, utrum ex proposito servi-
tutis Dei venerint, an vitam inopem, et laboriosam sugentes, vacui pasci,
atque vestri voluerint, et insuper honorari ab eis, a quibus contemni, conte·
rique consueverant; tales ergo se, quominus operentur, de infirmitate cor-
poris excusare non possunt, praeteritae quippe vitae consuetudine convincan-
tur »3 et postea subdit (cap. 25.): « Si nolunt operari, non manducent: neque
enim propterea ad pietatem divites humiliantur, ut pauperes ad superbiam
extollantur: nullo enim modo decet, ut in ea vita, ubi senatores fiunt labo-
riosi, ibi fiant opifices otiosi, et quo veniunt, relictis deliciis suis, qui fuerant
praediorum domini, ibi sint rustici delicati ».

AD PRiMUM ergo dicendum, quod auctoritates illae sunt intelligendae
tempore necessitatis, quando scilicet non posset aliter pauperibus subveniri:
tunc enirn tenerentur non solum ab eleemosynis accipiendis desistere, sed
etiam sua, si qua haberent, largiri ad pauperum sustentationem.

AD SECUNDUM dicendum, quod praelatis competit praedicatio ex officio:
religiosis autern potest competere ex commissione: et ita cum laborant in
agro dominico, possunt exinde vivere, secundum illud 2. ad Timoth. 2.: La-
borantem agricolam oportet prinlum dusructilms pm·cipere; ubi dicit Gloss. (ord.)
«idest Praedicatorem, qui in agro Ecclesiae, ligone verbi Dei excolit corda
auditorum »z possunt etiam de Evangelio vivere, qui praedicatoribus mini-
strant3 unde super illud ad Rom. 13.: Si spiritzmlizcm corumparticipesfactisunt
gentiles, debent et in carnalibus ministrare cis, dicit Gloss. (interl.): «scilicet
Judaeis, qui miserunt praedicatores ab Hierosolymis n: sunt et aliae causae,
ex quibus alicui debetur, ut de sumptibus fidelium vivat, ut dictum est (in
corp. art).

AD TERTIUM dicendum, quod, caeteris paribus, dare est perfectius, quam
accipere: et tamen dare, vel relinquere omnia sua pro Christo, et modica
accipere ad sustentationem vitae, melius est, quam dare aliqua particulariter
pauperibus, ut cx supra dictis patet (q. 136. art. 3. ad 6.).

AD QUARTUM dicendum, quod accipere munera ad divitias augmentandas,
vel accipere victum ab aliquo sibi non debitum, absque utilitate, ct necessi-

 

