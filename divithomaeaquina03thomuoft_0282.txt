274 QUAESTIO XXXIII. ARTICULUS Ι.

est correctio delinquentis. Una quidem, quae adhibet remedium peccato, in—
quantum est quoddam malum ipsius peccantis: et ista est proprie fraterna
correctio, quae ordinatur ad emendationem delinquentis: removere autem
malum alicujus, ejusdem rationis est, sicut bonum ejus procurare: procurare
autem fratris bonum pertinet ad charitatem, per quam volumus, et operamur
bonum amico; unde etiam correctio fraterna est actus charitatis: quia per
eam repellimus malum fratris, scilicet peccatum3 cujus remotio magis per-
tinet ad charitatem, quam etiam remotio exterioris damni, vel etiam corpo-
ralis nocumenti, quanto contrarium bonum virtutis magis est affine charitati,
quam bonum corporis, vel exteriorum rerum3 unde correctio fraterna est
actus charitatis potius, quarn curatio infirmitatis corporalis, vel subventio,
qua excluditur exterior egestas. Alia vero correctio est, quae adhibet reme-
dium peccato delinquentis, secundum quod est in malum aliorum, et prae-
cipue in nocumentum communis boni: et talis correctio est actus justitiae,
cujus est conservare rectitudinem justitiae unius ad alterum.

AD PRrMUM ergo dicendum, quod Glossa illa loquitur de secunda corre-
ctione, quae est actus justitiae: vel si loquatur etiam de prima, tunc justitia
ibi sumitur, secundum quod est universalis virtus, ut infra dicetur (q. 58. art.5.),
prout etiam omne peccatum, est iniquitas, ut dicitur 1.Joan. 3., quasi contra ju-
stitiam existens.

AD SECUNDUM dicendum, quod, sicut Philos. dicit in 6. Ethic. (cap. 5.
ct 7.), prudentia facit rectitudinem in his quae sunt ad finem, de quibus est
consilium et electio: tamen cum per prudentiam aliquid recte agimus ad
finem alicujus virtutis moralis, puta temperantiae, vel fortitudinis, actus ille
est principaliter illius virtutis, ad cujus finem ordinatur, quia ergo admonitio,
quae fit in correctione fraterna, ordinatur ad amovendum fratris peccatum,
quod pertinet ad charitatem, manifestum est, quod talis admonitio principa-
liter est actus charitatis quasi imperantis, prudentiae vero secundario quasi
exequentis, et dirigentis actum.

AD TERTIUM dicendum, quod correctio fraterna non opponitur supporta-
tioni infirmorum, sed magis ex ea consequitur: intantum enirn aliquis sup-
portat peccantem, inquantum contra eum non turbatur, sed benevolentiam
ad eum servat: et ex hoc contingit, quod eum satagit emendare.

ARTICULUS Π. 196
UTRUM CORRECTIO FRATERNA SIT IN PRAECEPTO.

(4. Dist. 19. q. 2. art. 2. q. I. et Virt. q. 3. art. ι. ad ιο.)

AD SECUNDUM sic proceditur. Videtur quod correctio fraterna non sit in
praecepto: nihil enim, quod est impossibile, cadit sub praeceptO, secundum
illud Hieron. (Pelagii in exposit. Symboli Damam: « Maledictus, qui dicit: Deum
aliquid impossibile praecepisse »z sed Eccli. 7. dicitur: Considera opera Dei,
quod namo possit corrigere, quem ille despexerit ‚· ergo correctio fraterna non est
in praecepto.

mmm ΗΒΕΑ. Omnia praecepta legis divinae ad praecepta decalogi re-
ducti-ntur: sed correctio fraterna non cadit sub aliquo praceptorum decalogi;

crgo nou cadit sub praecepto.

 

 

