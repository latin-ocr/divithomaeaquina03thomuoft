204 QUAESTIO XXV. ARTICULUS 111.

esse creata a Deo, et pisces, et aves esse productos ex aquis, et gressibilia
animalia, et plantas ex terra3 ergo charitas etiam se extendit ad creaturas
irrationales.

SED CONTRA est, quod dilectio charitatis solum se extendit ad Deum, et
ad proximum: sed nomine proximi non potest intelligi creatura irrationalis;
quia non communicat cum homine in vita rationali3 ergo charitas non se
extendit ad creaturas irrationales.

RESPONDEO dicendum, quod charitas secundum praedicta (art. praec. el
q. 23. art. Ι.) est amicitia quaedam: per amicitiam autem amatur aliquid du-
pliciter: nno quidem modo amicus, ad quem amicitia habetur: et alio modo
bona, quae amico optantur3 primo ergo modo nulla creatura irrationalis
potest ex charitate amari. Et hoc triplici ratione: quarum duae pertinent com-
muniter ad amicitiam, quae ad creaturas irrationales haberi non potest: primo
quidem, quia amicitia ad eum habetur, cui volumus bonum: sed non proprie
possumus bonum velle creaturae irrationali, quia non est ejus proprie habere
bonum, sed solum creaturae rationalis, quae est domina utendi bono, quod
habet, per liberum arbitrium3 et ideo Philos. dicit in 2. Phys. (tex. 58. et59.)‚
quod hujusmodi rebus non dicimus aliquid bene, vel male contingere, nisi
secundum similitudinem: secundo, quia omnis amicitia, fundatur super aliqua
communicatione vitae. Nihil enim ita proprium est amicitiae, sicut bona vita,
ut patet per Philos. 8. Ethic. (cap. 3. et 4.).· creaturae autem irrationales non
possunt communicationem habere in vita humana, quae est secundum ratio-
nem; unde nulla amicitia potest haberi ad creaturas irrationales, nisi forte
secundum metaphoram: tartia ratio est propria charitati: quia charitas fun-
datur super communicatione beatitudinis aeternae, cujus creatura irrationalis
capax non est3 unde amicitia charitatis non potest haberi ad creaturam irra-
tionalem: possunt tamen ex charitate diligi creaturae irrationales, sicut bona,
quae aliis volumus, inquantum scilicet ex charitate volumus eas conservari
ad honorem Dei, et utilitatem hominum: et sic etiam ex charitate Deus eas
diligit.

Unde patet responsio AD PRIMUM.

AD sEcuNDUM dicendum, quod similitudo vestigii non dat capacitatem
vitae aeternae, sed similitudo imaginis; unde non est similis ratio.

AD TERTIUM dicendum, quod fides se potest extendere ad omnia quae
sunt quocumque modo vera: sed amicitia charitatis se extendit ad illa sola,
quae nata sunt habere bonum vitae aeternae: unde non est simile.

ARTICULUS IV. 139
UTRRM HOMO DEBEAT SEIPSUM EX CHARITATE DILIGERE.
(I. Dist. 32. q. r. art. 2. ad 3. ct 3. Dist. 26. ct Virt. q. 2. art.'7.).

AD QUARTUM sic proceditur. Videtur, quod homo non diligat seipsum ex
charitate: dicit enim Gregor. in quadam homil. (17), quod charitas minus
quam inter duos haberi non potes& ergo ad seipsum nullus habet charitatem.

2. PRAETEREA. Amicitia de sui ratione importat reclamationem, et aequa-
litatem, ut patet in 8. Ethic. (cap. 2. et 8.), quae quidem non possunt esse
homini ad seipsum: sed charitas amicitia quaedam est, ut supra dictum est
(q. 23. art. 1.); ergo ad seipsum aliquis charitatem habere non potest.

