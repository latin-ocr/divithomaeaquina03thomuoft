 

 

QUAESTIO XLII. ARTICULUS Ι. 323

AD 'run'rmM dicendum, quod seditio, sicut et schisma, sub discordia con-
tinetur: utrumque enim est discordia quaedam, non unius ad unum, sed par-
tium multitudinis ad invicem.

ARTICULUS Π. 232

UTRUM SEDITIO SIT SEMPER PECCATUM MORTALE.

AD SECUNDUM sic proceditur. Videtur, quod seditio non semper sit pec-
catum mortale: seditio enim importat tumultum ad pugnam, ut patet per
Gloss. supra inductam (art. prczcc.): sed pugna non semper est peccatum mor-
tale, scd quandoque et justa, et licita, ut supra habitum est (q. 40. art. r.);
ergo multo magis seditio potest esse sine peccato mortali.

2. PRAETEREA. Seditio est discordia quaedam, ut dictum est (art. praec.
ad 3.).· sed discordia potest esse sine peccato mortali, et quandoque etiam
sine omni peccat03 ergo etiam seditio.

3. PRAETEREA. Laudamur, qui multitudinem a potestate tyrannica libe-
rant: sed hoc non de facili potest fieri sine aliqua dissensione multitudinis;
dum una pars multitudinis nititur retinere tyrannum, alia vero nititur eum
abjicere; ergo seditio potest fieri sine peccato.

SED CONTRA est, quod Apost. 2. ad Cor. 12. prohibet seditiones inter alia,
quae sunt peccata mortalia3 ergo seditio est peccatum mortale.

RESPONDEO dicendum, quod, sicut dictum est (art. praec. ad 2.), seditio
opponitur unitati multitudinis, idest populi civitatis, vel regni: dicit autem
Aug. 2. de Civ. Dei (cap. 21. ct lib. 19. cap. ει), quod «populum determinant
sapientes, non ornnem coetum multitudinis, sed coetum juris consensu, et
utilitatis communione sociatum; unde manifestum est⁷ unitatem, cui oppo-
nitur seditio, esse unitatem juris, et communis utilitatis; manifestum est ergo,
quod seditio opponitur et justitiae, et communi bon03 et ideo ex suo genere
est peccatum mortale3 et tanto gravius, quanto bonum commune, quod im-
pugnatur per seditionem, est majus, quam bonurn privatum, quod impugnatur
per rixam. Peccatum autem seditionis primo quidem, et principaliter pertinet
ad eos, qui seditionem procurant, qui gravissime peccant: secundo autern ad
eos, qui eos sequuntur, perturbantes bonum commune: illi vero, qui bonurn
commune defendunt, eis resistentes, non sunt dicendi seditiosi; sicut nec illi,
qui se defendunt, dicuntur rixosi, ut supra dictum est (q. 41. art. 1.).

AD PR1MUM ergo dicendum, quod pugna, quae est licita, fit pro communi
utilitate, sicut supra dictum est (q. 40. art. 1.): sed seditio fit contra commune
bonum multitudinis, unde semper est peccatum mortale.

AD SECUNDUM dicendum, quod discordia ab eo, quod non est manifeste
bonurn, potest esse sine peccato: sed discordia ab eo, quod est manifeste
bonurn, non potest esse sine peccato: et talis discordia est seditio, quae oppo-
nitur unitati multitudinis, quae est manifeste bonum.

AD TERTIUM dicendum, quod regimen tyrannicum non est justum3 quia
non ordinatur ad bonum commune, sed ad bonum privatum regentis, ut patet
per Phil. in 3. Polit. (sap. 5.) etin 8. Ethic. (cap. 10.)‚· et ideo perturbatio
hujus regiminis non habet rationem seditionis: nisi forte quando sic inordi-
nate perturbatur tyranni regimen, quod multitudo subjecta majus detrimentum
patitur ex perturbatione consequenti, quam ex tyranni regimine: magis autem

