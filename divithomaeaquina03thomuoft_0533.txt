 

QUAESTIO LXXII. ARTICULUS 111. 525

hoc semper tenetur facere actu3 quia nec ipse Dominus hoc fecit: sed cum
suscepisset alapam, dixit: Quid mc caudis? ut habetur Joan. 18.; et ideo etiam
circa verba contumeliosa, quae contra nos dicuntur, est idem intelligendum:
tenemur enim habere animum paratum ad contumelias tolerandas, si expe-
diens fuerit: quandoque tamen oportet, ut contumeliam illatam repellamus
maxime propter duo: primo quidem propter bonum ejus, qui contumeliam
infert; ut videlicet ejus audacia reprimatur, et de caetero talia non attentet,
secundum illud Proverb. 26.: Responde stulto juxta sltcllz‘tiam suam, nu sibi sa-
piens viduatur: alio modo propter bonum multorum, quorum profectus impe-
ditur propter contumelias nobis illatas; unde Gregorius dicit super Ezech.
(hom. 9.) .· « Hi quorum vita in exemplo imitationis est posita debent, si
possunt, detrahentium sibi verba compescere, ne eorum praedicationem non
audiant, qui audire poterant, et ita in pravis moribus remanentes bene vivere
contemnant n.

AD PRIMUM ergo dicendum, quod audaciam convitiantis contumeliosi
debet aliquis moderate reprimere3 scilicet propter officium charitatis, non
propter cupiditatem privati honoris; unde dicitur Proverb. 26.: Ne respondeas
stulto juxta stultitiam suam, na ei similis efficiaris.

AD SECUNDUM dicendum, quod in hoc quod aliquis alienas contumelias
reprimit, non ita timetur cupiditas privati honoris, sicut cum aliquis repellit
contumelias proprias: magis autem videtur hoc provenire ex charitatis af-
fectu.

AD TERTIUM dicendum, quod si aliquis hoc animo taceret, ut tacendo
contumeliantem ad iracundiam provocaret, hoc pertineret ad vindictam:
sed si aliquis taceat, volens dare locum irae, hoc est laudabile; unde dicitur
Eccli. 8.: Non litigas cum homine linguato, et non struas in ignem illius ligna.

ARTICULUS IV. 400

UTRUM CONTUMELIA ORIATUR Ex IRA.

(Infr. q. 73. art. 3. ad 3. et q. 158. art. 7. corp).

AD QUARTUM sic proceditur. Videtur, quod contumelia non oriatur ex ira:
quia dicitur Proverb. 11.: Ubi superbia, ilai contumelia: sed ira est vitium di-
stinctum a superbia3 ergo contumelia non oritur ex ira.

2. PRAETEREA. Proverb. 20. dicitur: Omnes stulti miscentur contumeliis: sed
stultitia est vitium oppositum sapientiae, ut supra habitum est (q. 46. art. I.).·
ira autem opponitur mansuetudini3 ergo contumelia non oritur ex ira.

3. PRAETEREA. Nullum peccatum diminuitur ex sua causa: sed peccatum
contumeliae diminuitur, si ex ira proferatur3 gravius enim peccat, qui ex odio
contumeliam infert, quam qui ex ira3 ergo contumelia non oritur ex ira.

SED CONTRA est, quod Greg. 31. Moral. (cap. 17.) dicit, quod <r ex ira
oriuntur contumeliae ».

RESPONDEO dicendum, quod cum unum peccatum possit ex diversis oriri3
ex illo tamen dicitur principalius habere originem, ex quo frequentius pro-
cedere consuevit, propter propinquitatem ad finem ipsius: contumelia autem
magnam habet propinquitatem ad finem irae, qui est vindicta: nulla enim
vindicta est irato magis in promptu, quam inferre contumeliam alteri; et ideo
contumelia maxime oritur ex ira.

