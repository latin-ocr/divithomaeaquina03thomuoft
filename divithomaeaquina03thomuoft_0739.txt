QUAESTIO CIII. ARTICULUS IV. ' 731

ARTICULUS lv. 54,
UTRUM DULIA HABEAT DIVERSAS SPECIES.
(3. Dist. 9. q. 2. art. 22).

ΑΙ) QUARTL'M sic proceditur. Videtur, quod dulia habeat diversas species,
per duliam enim exhibetur honor proximo: diversa autem ratione honorantur
diversi proxirni3sicut rex, pater, et magister, ut patet per Philos. in 9. Ethic·
(cap. 2.); cum ergo diversa ratio objecti diversificet speciem virtutis, videtur
quod dulia dividatur in virtutes specie differentes.

2. PRAETEREA. Medium differt specie ab extremi33 sicut pallidum ab albo,
et nigro: sed hyperdulia (ὕπερδουλεέα, cultum quemdam vulgari ser-vitute supc-
rim-em) videtur esse medium inter latriam, et duliam: exhibetur enim crea-
turis, quae habent specialem affinitatem ad Deum; sicut B. Virgini, inquantum
est mater Dei; ergo videtur quod duliae sint species differentes, una quidem
dulia simpliciter, alia vero hyperdulia.

3. PRAETEREA. Sicut in creatura rationali invenitur imago Dei, ratione
cujus honoratur3 ita etiam in creatura irrationali invenitur vestigium Dei: sed
alia ratio similitudinis importatur in nomine imaginis, et in nomine vestigii3
ergo etiarn oportet secundum hoc diversas species duliae attendi: praesertim
cum quibusdam irrationabilibus creaturis honor exhibeatur3 sicut ligno sanctae
crucis, et aliis hujusmodi.

SED CONTRA est, quod dulia contra latriam dividitur, latria autem non
dividitur per diversas species; ergo nec dulia.

RESPONDEO dicendum, quod dulia potest accipi dupliciter: uno modo corn-
muniter, secundum quod exhibet reverentiam cuicumque homini ratione
cujuscumque excellentiae: et sic continet sub se pietatem, et observantiam,
et quamcumque hujusmodi virtutem, quae homini reverentiam exhibet3 et
secundum hoc habebit partes specie diversas: alio modo potest sumi stricte,
prout secundum eam reverentiam exhibet servus domino: narn dulia servitus
dicitur, ut dictum est (art. 3. huj. q.); et secundum hoc non dividitur in di-
versas species, sed est una specierum observantiae, quam Tullius ponit (lib. 2.
de suvant), eo quod alia ratione servus reveretur dominum, miles ducem,
discipulus magistrum, et sic de aliis hujusmodi.

AD PRIMUM ergo dicendum, quod ratio illa procedit de dulia communiter
sumpta.

AD SECUNDUM dicendum, quod hyperdulia est potissima species duliae com-
muniter sumptae : maxima enim reverentia debetur homini ex affinitate, quam
habet ad Deum.

AD TERTIUM dicendum, quod creaturae irrationali in se consideratae non
debetur ab homine aliqua subjectio, vel honor3 quin potius omnis talis crea-
tura est naturaliter homini subjecta: quod autem crux Christi honoretur, hoc
fit eodem honore, quo Christus honoratur3 sicut purpura regis honoratur
eodem honore, quo rex3 ut Damasc. dicit in 4. lib. 3. (Orth. Fz‘cl. cap. 3.).

