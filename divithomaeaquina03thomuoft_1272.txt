1264 QUAESTIO CLXXXVIII. ARTICULUS vn.

obstat, quod Hieron. dicit super Matth. (in. fin. comment. ad cap. 16), quod
« si quis objicere voluerit, quomodo Judas pecuniam in loculis portabat,
respondemus, quod rem pauperum in usus suos convertere nefas putavit »3
scilicet solvendo tributum: quia inter illos pauperes praecipue erant ejus
discipuli, in quorum necessitates pecunia loculorum Christi expendebatur:
dicitur enim Joan. 4., quod discipuli abierunt in civitatem, ut cibos emmim
et Joan. 13. dicitur, quod discipuli putabant quia loculos habebat sudas, quod
dixisset ei Jesus: Eme ea quae opus sunt nobis ad diem festum, aut ut egenis aliquid
daret; ex quo patet, quod conservare pecuniam, aut quascumque alias res
communes ad sustentationem religiosorum congregationis ejusdem, vel quo-
rumcumque aliorum pauperum, est perfectioni conforme, quarn Christus
docuit suo exemplo: sed et discipuli post resurrectionem, a quibus omnis
religio sumpsit originem, pretia praediorum conservabant, et distribuebant,
prout cuique opus erat.

AD PRIMUM ergo dicendum, quod, sicut dictum est (q. 184. art. 3. in corp.
et ad L), ex illo verbo Domini non intelligitur, quod ipsa paupertas sit per-
fectio, sed perfectionis instrumentum3 et, sicut ostensum est (q. 186. art. 8.),
minimum est inter tria principalia instrumenta perfectionis: nam votum con-
tinentiae praeeminet voto paupertatis‚'et votum obedientiae praefertur utrique:
quia vero instrumentum non propter se quaeritur, sed propter finem, non tanto
aliquid fit melius, quanto magis est instrumentum, sed quanto est magis fini
proportionatum: sicut medicus non tanto magis sanat, quanto maiorem dat
medicinam, sed quanto medicina est magis proportionata morbo; sic ergo
non oportet quod religio tanto sit perfectior, quanto majorem habet pauper-
tatem, sed quanto ejus paupertas est magis proportionata fini communi, et
speciali3 et, si daretur, quod excessus paupertatis faceret religionem perfe-
ctiorem secundum hoc quod est pauperior, non tamen faceret eam perfectio-
nem simpliciter: posset enim esse, quod alia religio excederet in his quae
pertinent ad continentiam, et obedientiam3 et sic esset simpliciter perfectior,
quia quod in melioribus excedit, est simpliciter melius.

AD SECUNDUM dicendum, quod per hoc, quod Dominus dicit Matth. 6.:
Nolite soliciti essa in crastinam, non intelligitur quod nihil reservetur in futurum:
hoc enim periculosum esse B. Antonius in Collationibus Patrum (Collat. 2.
cap. 2.) ostendit, dicens, quod « privationem omnium facultatum ita sectan-
tes, ut ex ipsis nec quidem unius diei victum sibimet, unumve denarium su-
peresse paterentur, et alia hujusmodi facientes, ita vidimus repente deceptos,
ut arreptum opus non potuerint congruo exitu terminare »3 et, ut August.
dicit in lib. de Oper. Monach. (cap. 23), <‹ si hoc verbum Domini: Nolite:
soliciti esse in crastinmn, item intelligatur, ut nihil in crastinum reponatur,
non poterunt ista servare, qui se per multos dies a conspectu hominum se-
paratos includant, viventes in magna intentione orationum )); et postea subdit:
« An forte quo sunt sanctiores, eo sunt volucribus dissimiliores »; et postea
subdit (cap. 24.) : (t Si enim urgeantur in Evangelio, ut nihil reponant in
crastinum, rectissime respondent: Cur ergo ipse Dominus loculos habuit, ubi
pecuniam collectam reponeret? Cur tanto ante, fame imminente, frumenta
sanctis Patribus missa sunt? Cur Apostoli (sic) indigentiae sanctorum neces-
saria procurarunt? »3 quando ergo dicitur: Nolite soliciti esse in crastinum, se-
cundum Hieronymum (in hunc loc.) sic exponitur: « Sufficit nobis praesentis
temporis cogitatio: futura, quae incerta sunt, Deo relinquamus n: secundum
Chrysostomum (alium auctorem) (hom. 16. in op. imperf.) sic: «Sufficit labor

 

