Quasssrro Lx. ARTmULus VI· 449

semina herbarum inutilium fertilitate laudatur: sic illud Moysi factum vitio-
sum quidem fuit, sed magnae fertilitatis signum gerebat» ; inquantum scilicet
erat signum virtutis ejus, qua populum liberaturus erat. De Phinees autem
dicendum est, quod ex inspiratione divina zelo Dei commotus hoc fecit: vel
quia licet nondum esset summus Sacerdos, erat tamen filius summi Sacer-
dotis; et ad eum hoc judicium pertinebat, sicut et ad alios Judices, quibus
hoc erat praeceptum.

AD TERTIUM dicendum, quod potestas saecularis subditur spirituali, sicut
corpus animae (nl Greg. λἰιῑῐαηζ. dicit orat. 17.),· et ideo non est usurpatum
judicium, si spiritualis praelatus se intromittat de temporalibus quantum ad
ea, in quibus subditur ei saecularis potestas, vel quae ei a saeculari potestate
relinquuntur.

AD QUARTUM dicendum, quod habitus scientiae, et justitiae sunt perfe-
ctiones singularis personae3 et ideo per eorum defectum non dicitur usur-
patum judicium, sicut per defectum publicae auctoritatis, ex qua judicium
vin] coactivam habet.

QUAESTIO LXI.

DE PARTIBUS JUSTITIAE, IN QUATUOR ARTICULOS DIVISA.

Deinde considerandum est de partibus justitiae3 et primo de partibus
subJ'ectivis, quae sunt species justitiae, scilicet: distributiva, et commutativa:
secundo de partibus quasi integralibus: tertio de partibus quasi potentialibus‚
scilicet de virtutibus adjunctis. Circa primum occurrit duplex consideratio:
prima de ipsis justitiae partibus: secunda de vitiis oppositi33 et quia restitutio
videtur esse actus commutativae justitiae3 primo considerandum est de distin·-
ctione justitiae commutativae, et distributivae: secundo de restitutione.

Circa primum quaeruntur quatuor.

Primo. Utrum sint duae species justitiae> scilicet: justitia distributiva, et
commutativa.

Secundo. Utrum eodem modo in-eis medium accipiatur.

Tertio. Utrum sit earum uniformis, vel multiplex materia.

Quarto. Utrum secundum aliquam earum specierum justum sit idem quod
contrapassum.

ARTICULUS 1. 340

UTRUM CONVENIENTER PONANTUR DUAE SPECIES JUSTITIAE,
SCILICET ζ COMMUTATIVA, ET DISTRIBUTIVA.

(Part. Ι. q. 21. art. I. et Dz'sl. 33. q. 3. art. 4. q. 5. ut 4. Dist. 46. q. 1. art. 3.).

AD PRIMUM sic proceditur. Videtur, quod inconvenienter ponantur duae
species justitiae: justitia distributiva et comminativa: non enim potest esse

