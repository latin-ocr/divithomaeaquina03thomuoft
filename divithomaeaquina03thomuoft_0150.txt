144 QUAESTIO XVIII. ARTICULUS 1.

cum ergo non sit neque in memoria, neque in intelligentia, quae pertinent-
ad vim cognoscitivam, relinquitur quod sit in voluntate sicut in subJecto.

RESPONDEO dicendum, quod, sicut ex praedictis patet (q. 4. art. 1. etpart. 1.
q. 87. art. 2.)‚ habitus per actus cognoscuntur: actus autem spei est quidam
motus appetitivae partis, cum sit ejus objectum bonum: cum autem sit du-
plex appetitus in homine, scilicet: appetitus scnsitivus, qui dividitur per irasci
bilem, ct concupiscibilem, et appetitus intcllectivus, qui dicitur voluntas, ut in 1.
habitum est (q. 82. art. 5.) illi motus, qui sunt in appetitu inferiori, sunt cum
passione3 in superiori autem sine passione, ut ex supra dictis patet (part.1.
q. 32. art. 5. ad Ι. et 1-2. q. 22. art. 3. ad 3.). Actus autem virtutis spei non po-
test pertinere ad appetitum sensitivum3 quia bonum, quod est objectum prin-
cipale hujus virtutis, non est aliquod bonum sensibile, sed bonurn divinum3
et ideo spes est in appetitu superiori, qui dicitur voluntas, sicut in subJecto;
non autem in appetitu inferiori, ad quern pertinet irascibilis.

AD PRmUM ergo dicendum, quod irascibilis objectum est arduum sensi-
bile: objectum autem virtutis spei est arduum intelligibile, vel potius supra
intellectum existens.

AD SECUNDUM dicendum, quod charitas sufficienter perficit voluntatem
quantum ad unum actum, qui est diligere: requiritur autem alia virtus ad
perficiendum ipsam secundum alium actum ejus, qui est sperare.

AD TERTIUM dicendum, quod motus spei, et motus charitatis habent or-
dinem ad invicem, ut ex supra dictis patet (q. 17. art. 8.); unde nihil prohibet,
utrumque motum simul esse unius potentiae: sicut et intellectus potest simul
multa intelligere ad invicem ordinata, utin 1. habitum est (q. 85. art. 4.).

ARTICULUS 11. 91

UTRUM SPES SIT IN BEATIS.
(1-2. q. 76. art. 4. ct 5. ct 3. Dist. 26. q. 2. art. 5. ct Veri. q. 7. art. 4.).

AD SECUNDUM sic proceditur. Videtur, quod spes sit in beatis: Christus
enim a principio suae conceptionis fuit perfectus comprehensor: sed ipse
habuit spem3 cum ex ejus persona dicatur in Psalm. 3o.: [n ta Domine spc-
ravi, ut Glos. (interlin.) exponit3 ergo in beatis potest esse spes.

2. PRAETEREA. Sicut adeptio beatitudinis est quoddam bonum arduum,
ita etiam ejus continuatio: sed homines, antequam beatitudinem adipiscantur,
habent spem de beatitudinis adeptione3 ergo postquam sunt beatitudinem
adepti, possunt sperare beatitudinis continuationem.

3. PRAETEREA. Per virtutem spei potest aliquis beatitudinem sperare non
solum sibi, sed etiam aliis, ut supra dictum est (q. 17. art. 3),· sed beati, qui
sunt in patria, sperant beatitudinem aliis, alioquin non rogarent pro eis; ergo
in beatis potest esse spes.

4. PRAETEREA. Ad beatitudinem Sanctorum pertinet non solum gloria
animae, sed etiam gloria corporis: sed animae Sanctorum, qui sunt in patria,
expectant adhuc gloriam corporis, ut patet Apoc. 6. ct 12. super Gen. ad lit.
(cap. 35.); ergo spes potest esse in beatis.

SED CONTRA est, quod Apost. dicit ad Rom. 8.: Quod videt quis, quid sperat?
sed beati fruuntur Dei visione; ergo in eis spes locum non habet.

