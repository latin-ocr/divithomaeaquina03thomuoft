QUAESTIO cxmx. AR'rtcunus [ν. 869

nentem (quod est actus prudentiae), neque facere injusta (quod est actus ju—
stitiae), ct quod est promptus ad benefaciendum (quod est actus charitatis), ct
quod ministrat prompte (quod est actus liberalitatis), et quod est veridicus
(quod est actus veritatis), et quod non est planctivus (quod est actus patien-
tiae) >›; ergo magnanimitas non est specialis virtus.

3. PRAETEREA. Quaelibet virtus est quidam specialis ornatus animae, se-
cundum illud Isaiae 61.: Induit me: Dominus vestimentis salutis: et postea sub-
dit: Quasi sponsam ornatam monilibus suis: s'ed magnanimitas est ornatus om-
nium virtutum, ut dicitur in 4. Ethic. (loc. cit.); ergo magnanimitas est virtus
generalis.

SED CONTRA cst, quod Philos. in 2. Eth. (cap. 7.) distinguit eam contra
alias virtutes.

RESPONDEO dicendum, quod, sicut supra dictum est (q. 123. art. L), ad spe-
cialem virtutem pertinet, quod modum rationis in aliqua determinata materia
ponat: magnanimitas autem ponit modum rationis circa determinatam ma-
teriam, scilicet circa honores, ut supra dictum est (art. Ι. et2. huj. q.).· honor
autem secundum se consideratus est quoddam speciale bonum: et secundum
hoc magnanimitas secundum sa considerata cst specialis quaedam virtus: sed quia
honor est cujuslibet virtutis praemium, ut ex supra dictis patet (q. 103. art. Ι.
ad 2.), ideo ex consequenti ratione suae materiae respicit omnes virtutes.

AD PRIMUM ergo dicendum, quod magnanimitas non est circa honorem
quemcumque, sed circa magnum honorem: sicut autem honor debetur vir-
tuti, ita et magnus honor debetur magno operi virtutis, et inde est, quod
magnanimus intendit magna operari in qualibet virtute3 inquantum scilicet
tendit ad ea, quae sunt digna magno honore.

AD SECUNDUM dicendum, quod quia magnanimus tendit ad magna, con-
sequens est, quod ad illa praecipue tendat, quae important aliquam excellen-
tiam, et illa fugiat, quae pertinent ad defectum: pertinet autern ad quamdam
excellentiam, quod aliquis benefaciat, et quod sit communicativus‚ et plurium
retributivus; et ideo ad ista promptum se exhibet, inquantum habent ratio-
nem cujusdam excellentiae, non autem secundum eam rationem, qua sunt
actus aliarum virtutum: ad defectum autem pertinet, quod aliquis intantum
magnipendat aliqua exteriora bona, vel mala, quod pro eis a justitia, vel qua-
cumque virtute recedat, et declinet: similiter etiam ad defectum pertinet om-
nis occultatio veritati33 quia videtur ex timore procedere: quod etiam aliquis
sit planctivus‚ ad defectum pertinet; quia per hoc videtur animus exterioribus
malis succumbere; et ideo haec, et similia vitat magnanimus secundum quarn-
dam specialem rationem, scilicet tamquam contraria excellentiae, vel ma-
gnitudini.

AD TERTIUM dicendum, quod quaelibet virtus habet quemdam decorem,
sive ornatum ex sua specie, qui est proprius unicuique virtuti: sed superad-
ditur alius ornatus ex ipsa magnitudine operis virtuosiper magnanimitatem,
quae omnes virtutes majores facit, ut dicitur in 4. Ethic. (cap. 3.).

S. Tnomn Summa Theologica. Vol. ΠΙ. 5⁶

