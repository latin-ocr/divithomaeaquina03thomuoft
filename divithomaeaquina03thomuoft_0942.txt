934 QUAESTIO CXLIII. ARTICULUS UNICUS.

condividitur virtuti: convenit tamen cum temperantia, et in materia, quia est
circa delectationes tactus, et in modo, quia in quadam refraenatione consistit3
et ideo convenienter ponitur pars temperantiae.

AD SECUNDUM dicendum, quod clementia, sive mansuetudo non ponitur
pars temperantiae propter convenientiam materiae3 sed quia convenit cum
ea in modo refraenandi, et moderandi, ut dictum est (in corp. art).

AD TERTIUM dicendum, quod circa exteriores actus justitia attendit id,
quod est debitum alteri, hoc autem modestia non attendit, sed solum mo-
derationem quamdam3 et ideo non ponitur pars justitiae, sed temperantiae.

AD QUARTUM dicendum, quod Tullius sub modestia comprehendit omnia
illa, quae pertinent ad moderationem corporalium motuum, et exteriorum
rerum, et etiam moderationem spei, quam diximus (in corp. art.) ad humili-
tatem pertinere.

QUAESTIO CXLIV.

DE PARTIBUS TEMPERANTIAE IN SPECIALI,
ET PRIMO DE VERECUNDIA, IN QUATUOR ARTICULOS DIVISA.

Deinde considerandum est de partibus temperantiae in speciali; et primo
de partibus quasi integralibus, quae sunt verecundia, et honestas.

Circa verecundiam autem quaeruntur quatuor.

Primo. Utrum verecundia sit virtus.
Secundo. De quibus sit verecundia.
Tertio. A quibus homo verecundetur.
Quarto. Quorum sit verecundari.

ARTICULUS 1. 696
UTRUM VERECUNDIA SIT VIRTUS.
(3. Dist. 23. q. I. art. 3. q. 2. ad 2. et Veri. q. 26. art. 6. ad 15).

AD PRIMUM sic proceditur. Videtur, quod verecundia sit virtus: esse enim
in medio secundum determinationem rationis est proprium virtutis, ut patet
ex definitione virtutis, quae ponitur in 2. Ethic.(rc1p.5.): sed verecundia con-
sistit in tali medio, ut patet per Philos. ibidem (cap. 7.); ergo verecundia
est virtus.

2. PRAE-rmm. Omne laudabile vel est virtus, vel ad virtutem pertinet:
sed verecundia est quoddam laudabile: non est autem pars alicujus virtutis:
non enim est pars prudentiae3 quianon estin ratione, sed in appetitu: neque
etiam est pars justitiae, quia verecundia passionem quamdam importat, ju—
stitia autem non est circa passiones: similiter etiam non est pars fortitudinis3
quia ad fortitudinem pertinet persistere, et aggredi, ad verecundiam autem
refugere aliquid: neque etiam est pars temperantiae3 quia temperantia est circa

 

 

