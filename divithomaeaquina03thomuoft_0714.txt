706 QUAESTIO c. ARTICULus 1.

QUAESTIO C.

DE SIMONIA. IN SEX ARTICULOS DIVISA.

Deinde considerandum est de simonia.

Et circa hoc quaeruntur sex.

Primo. Quid sit simonia.

Secundo. Utrum liceat pro sacramentis pecuniam accipere.

Tertio. Utrum liceat accipere pecuniam pro spiritualibus actibus.

Quarto. Utrum liceat vendere ea, quae sunt spiritualibus annexa.

Quinto. Utrum solum munus a manu faciat simoniacum, an etiarn munus
a lingua, et ab obsequio.

Sexto. De poena simoniaci.

ARTICULUS Ι. 529

UTRUM SIMONIA SIT STUDIOSA VOLUNTAS EMENDI,
VEL VENDENDI ALIQUID SPIRITUALE, VEL SPIRITUALI ANNEXUM.

(4. Dist. 25. q. 3. art. Ι. q. 1. per tot. et q. 3.).

AD PRIMUM sic proceditur. Videtur, quod simonia non sit studiosa volun-
tas emendi, vel vendendi aliquid spirituale, vel spirituali annexum: simonia
enim est haeresis quaedam, dicitur enim 1. q. 1. (cufim Eos, qzciperpecmzias):
z< Tolerabilior est Macedonii, et eorum qui circa ipsum sunt Sancti Spiritus
impugnatorum impia haeresis, quam simoniacorum. Illi enim creaturam, et
servum Dei Patris, et Filii Spiritum Sanctum delirando fatentur: isti vero
eumdem Spiritum Sanctum efficiunt servum suum. Omnis enim dominus quod
habet, si vult, vendit, sive servum, sive aliquid aliud eorum quae possidet »ε
sed infidelitas non consistit in voluntate, sed magis in intellectu, sicut et
rides, ut ex supra dictis patet (q. 1. art. 2. et q. 10. art. 2.) ; ergo simonia non-
debet per voluntatem definiri.

2. PRAETEREA. Studiose peccare est peccare ex malitia, quod est peccare
in Spiritum Sanctum: si ergo simonia est studiosa voluntas peccandi, sequi-
tur quod semper sit peccatum in Spiritum Sanctum.

3. PRAETEREA. Nihil est magis spirituale, quam regnum coelorum: sed
licet emere regnum coelorum3 dicit enim Greg. in quadam hom. (sc. 5. in
Evang. ante med.): «Regnum coelorum tantum valet, quantum habes »3
ergo non est simonia velle emere aliquid spirituale.

4. Pmnrnnm. Nomen simoniae a Simone mago acceptum est, de quo
legitur Act. 8., quod obtulit Apostolis pecuniam ad spiritualem potestatem
emendam, ut scilicet quibuscumque manus imponeret, reciperent Spiritum
Sanctum, non autem legitur, quod aliquid voluerit vendere3 ergo simonia
non cst voluntas vendendi aliquid spirituale.

