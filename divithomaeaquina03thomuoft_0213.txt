QUAESTIO XXV. ARTICULUS VI. 207

4. PRAETEREA. Proprium est amicorum de eisdem gaudere, et idem velle:
sed charitas non facit velle, quod peccatores volunt, neque facit gaudere de
hoc, de quo peccatores gaudent3 sed magis facit contrarium3 ergo peccatores
non sunt ex charitate diligendi. ⁴

5. PRAETEREA. Proprium est amicorum simul convivere, ut dicitur in
8. Ethic. (sap. 5.): sed cum peccatoribus non est convivendum, secundum
illud 2. ad Corinth. 6.: Exite ds medio eorunm ergo peccatores non sunt ex
charitate diligendi.

SED CONTRA est, quod August. dicit in 1. de Doctr. Christ. (cap. 30),
quod cum dicitur: Diliges proximum tumn, manifestum est, omnem hominem
proximum esse deputandum: sed peccatores non desinunt esse homines; quia
peccatum non tollit naturam3 ergo peccatores sunt ex charitate diligendi.

RESPONDEO dicendum, quod in peccatoribus duo possunt considerari3 sci-
licet: natura, et culpa: secundum naturam quidem, quam a Deo habent, ca-
paces sunt beatitudinis, super cujus communicatione charitas fundatur, ut
supra dictum est (art. 3. huj. q. et q. 23. art. Ι. et j.); et ideo secundum na-
turam suam sunt ex charitate diligendi: sed culpa eorum Deo contrariatur,
et est beatitudinis impedimentum, unde secundum culpam, qua Deo adver-
santur, sunt odio habendi quicumque peccatores, etiam pater, et mater, et
propinqui, ut habetur Luc. 14: debemus enim in peccatoribus odire, quod
peccatores sunt, et diligere, quod homines sunt beatitudinis capaces: et hoc
est eos vere ex charitate diligere propter Deum.

AD PRIMUM ergo dicendum, quod iniquos Propheta odio habuit, inquantum
iniqui sunt, habens odio iniquitatem ipsorum, quod est ipsorum malum: et
hoc est perfectum odium, de quo ipse dicit (Ps. 138.): Perfecto odio oderam
illos: ejusdem autem rationis est odire malum alicujus, et diligere bonum
ejus3 unde etiam illud odium perfectum ad charitatem pertinet.

AD SECUNDUM dicendum, quod amicis peccantibus, sicut Phil. dicit in
9. Ethicor. (cap. 3.), non sunt subtrahenda amicitiae beneficia, quamdiu
[al quousque] habetur spes sanationis eorum: sed magis est eis auxilium dan-
dum ad recuperationem virtutis, quam ad recuperationem pecuniae, si eam
amisissent, quanto virtus est magis amicitiae affinis, quam pecunia: sed quando
in maximam malitiam incidunt, et insanabiles fiunt, tunc non est eis amici-
tiae familiaritas exhibenda3 et ideo hujusmodi peccantes, de quibus magis
praesumitur nocumentum aliorum, quam eorum emendatio, secundum legem
divinam, et humanam praecipiuntur occidi: et tamen hoc facit judex non ex
odio eorum, sed ex amore charitatis, quo bonum publicum praefertur vitae
singularis personae: et tamen mors per judicem inflicta peccatori prodest, si
convertatur, ad culpae expiationem3 si vero non convertatur, ad culpae ter-
minationem3 quia per hoc tollitur ei potestas amplius pecc-andi.

AD TERTIUM dicendum, quod hujusmodi imprecationes, quae in Sacra
Scriptura inveniuntur, tripliciter possunt intelligi: uno modo per modum prae-
nuntiationis, non per modum optationis, ut sit sensus: Con-vertantur pecca-
tores in infernum, idest convertamur: alio morlo per modum optationis, ut tamen
desiderium optantis non referatur ad poenam hominum, sed ad justitiam pu-
nientis, secundum illud Psalmi 57.: Laetabitur justus, cum viderit vindictum:
quia nec ipse Deus puniens laetatur 'in perditione impiorum, ut dicitur Sap. 1.,
sed in sua justitia3 quia justus Dominus et justitias dilexit (Psalm. 10.): tertio,
ut desiderium referatur ad remotionem culpae, non ad ipsam poenam; ut
scilicet peccata destruantur, et homines remaneant.

