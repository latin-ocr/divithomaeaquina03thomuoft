184 QUAESTIO xxm. ARTICULUS VIII.

AD PRmUM ergo dicendum, quod charitas dicitur esse forma aliarum vir-
tutum non quidem exemplariter, aut essentialiter, sed magis effective; inquan-
tum scilicet omnibus formam imponit, secundum modum praedictum (in
corp. art).

AD SECUNDUM dicendum, quod charitas comparatur fundamento, et radici,
inquantum ex ea sustentantur, et nutriuntur omnes aliae virtutes3 et non
secundum rationem, qua fundamentum, et radix habent rationem causae ma-
terialis.

AD TERTmM dicendum, quod charitas dicitur finis aliarum virtutum, quia
omnes alias virtutes ordinat, ad finem suum; et quia mater est, quae in se
concipit ex alio, ex hac ratione dicitur mater aliarum virtutum3 quia ex ap-
petitu finis ultimi concipit actus aliarum virtutum, imperando ipsos.

QUAESTIO XXIV.

DE CHARITATIS SUBJECTO. IN DUODECIM ARTICULOS DIVISA.

Deinde considerandum est de charitate in comparatione ad subjectum.

Et [isca hoc quaeruntur duodecim.

Primo. Utrum charitas sit in voluntate tamquam in subjecto.

Secundo. Utrum charitas causetur in homine ex actibus praecedentibus,
vel ex infusione divina.

Tertio. Utrum infundatur secundum capacitatem naturalium.

Quarto. Utrum augeatur in habente ipsam.

Quinto. Utrum augeatur per additionem.

Sexto. Utrum quolibet actu augeatur.

Septimo. Utrum augeatur in infinitum.

Octavo. Utrum charitas viae possit esse perfecta.

Nono. De diversis gradibus charitatis.

Decimo. Utrum charitas possit diminui.

Undecimo. Utrum charitas semel habita possit amitti.

Duodecimo. Utrum amittatur per unum actum peccati.

ARTICULUS I. 124
UTRUM VOLUNTAS SIT SUBJECTUM CHARITATIS.
(3. Dist. 27. q. 2. art. 3. ct Veri. q. 14. ανΙ. 5. corp. et ad 5. et 12).

AD PR1MUM sic proceditur. ⁷Videtur, quod voluntas non sit subjectum cha-
ritatis: charitas enim amor quidam est: sed amor secundum Phil. (lib. 2.
Top. 3.) est in concupiscibili3 ergo et charitas estin concupiscibili, et non
in voluntate.

2. PRAETEREA. Charitas est principalissima virtutum, ut supra dictum est
(q. praec. art. 6.) .· sed subjectum virtutis est ratio; ergo videtur, quod cha-
ritas sit in ratione, et non in voluntate.

 

