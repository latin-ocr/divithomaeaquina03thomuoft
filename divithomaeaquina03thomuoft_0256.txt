248 QUAESTIO XXIX. ARTtCULus 1v.

2. PRAETEREA. Non meremur nisi per actus virtutum: sed facere pacem
est meritorium, secundum illud Matth. 3.: Βιιιίζ pacifici, quoniamfilii Deivo-
cczbzmtum ergo pax est virtus.

3. PRAETEREA. Vitia virtutibus opponuntur: sed dissensiones, quae oppo-
nuntur paci, numerantur inter vitia, ut patet Galat. 5.; ergo pax est virtus.

SED CONTRA. Virtus nomest finis ultimus, sed via in ipsum: sed pax est
quodammodo finis ultimus, ut August. dicit 19. de Civit. Dei (cap. 11.); ergo
pax non est virtus.

Rrspoxmzo dicendum, quod, sicut supra dictum est (q.pmzec. art. 4.), cum
omnes actus se invicem consequantur, secundum eamdem rationem ab agente
procedentes, omnes hujusmodi actus ab una virtute procedunt: nec habent
singuli singulas virtutes, a quibus procedant, ut patet in rebus corporalibus:
quia enim ignis calefaciendo liquefacit, et rarefacit, non est in igne alia virtus
liquefactiva, et alia rarefactiva3 sed omnes actus hos operatur ignis per unam
suam virtutem calefactivam; cum ergo pax causetur ex charitate secundum
ipsam rationem dilectionis Dei, et proximi, ut ostensum est (maloram), non
est alia virtus, cujus pax sit actus proprius, nisi charita33 sicut etiam de gaudio
dictum est (q. praec. art. 4).

AD PRIMUM crgo dicendum, quod ideo praeceptum datur de pace habenda,
quia est actus charitatis: et propter hoc etiam est actus meritorius; et ideo
ponitur inter beatitudines, quae sunt actus virtutis perfectae, ut supra dictum
est (1-2. q. 69. art. I. et 3.) .· ponitur etiam inter fructus, inquantum est quod-
dam finale bonum, spiritualem dulcedinem habens.

Et per hoc patet solutio AD SECUNDUM.

AD TERTIUM dicendum, quod uni virtuti multa vitia opponuntur secun-
dum diversos actus ejus: et secundum hoc charitati non solum opponitur
odium ratione actus dilectionis, sed etiarn accidia, vel invidia ratione gaudii,
et dissensio ratione pacis.

QUAESTIO XXX.

DE MISERICORDIA. IN QUATUOR ARTICULOS DIVISA.

Postea considerandum est de misericordia.

Et circa hoc qnaeruntm- quatuor.

Primo. Utrum malum sit causa misericordiae ex parte ejus, cujus mi-
seremur.

Secundo. Quorum sit misereri.

Tertio. Utrum misericordia sit virtus.

Quarto. Utrum sit maxima virtutum.

