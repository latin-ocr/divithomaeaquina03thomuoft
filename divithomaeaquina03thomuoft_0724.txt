716 QUAESTIO C. ARTICULUS VI.

simoniace consequitur aliquid spirituale procurantibus aliis, eo nesciente et
nolente, ergo non debet puniri per privationem ejus, quod ei collatum est.

4. PRAETEREA. Nullus debet reportare commodum de suo peccato: sed
si ille qui consecutus est beneficium ecclesiasticum per simoniam, restitueret
quod percepit, quandoque hoc redundaret in utilitatem eorum, qui suerunt
simoniae participes, puta quando praelatus, et totum collegium in simoniam
consensit3 ergo non semper est restituendum, quod per simoniam acquiritur.

5. PRAETEREA. Quandoque aliquis per simoniam in aliquo monasterio
recipitur, et votum solemne ibi facit profitendo: sed nullus debet absolvi ab
Δ obligatione voti propter culpam commissam ; ergo non debet monachus, quod
simoniace acquisivit, amittere.

6. PRAETEREA. Exterior poena in hoc mundo non infligitur pro interiori
motu cordis, de quo solius Dei estjudicare: sed simonia committitur ex sola
intentione, vel voluntate; unde et per voluntatem definitur, ut dictum est
(art. r. lmj. q.)‚· ergo non debet semper aliquis privari eo, quod simoniace
acquisivit.

7. PRAETEREA. Multo majus est promoveri ad maiora, quam in susceptis
permanere, sed quandoque simoniaci ex dispensatione promoventur ad
majora3 ergo non semper debent susceptis privari.

SED CONTRA est, quod dicitur 1. q. 1. cap.: Si quis Episcopus (ex Conc.
Chalc. cap. 2.): ‹( Qui ordinatus est simoniace, nihil ex ordinatione, vel pro-
motione, quae est per negotiationem facta, proficiat; sed sit alienus a digni-
tate, vel solicitudine, quam pecuniis acquisivit ».

REsPoNDEo dicendum, quod nullus potest licite retinere id, quod contra
voluntatem domini acquisivit: puta si aliquis dispensator de rebus domini
sui daret alicui contra voluntatem, et ordinationem domini sui, ille qui ac-
ciperet, licite retinere non posset: Dominus autem, cujus Ecclesiarum prae-
lati sunt dispensatores, et ministri, ordinavit ut spiritualia gratis darentur,
secundum illud Matth. 10.: Gratis accepistin gratis date: et ideo qui muneris
interventu spiritualia quaecumque assequitur, ea licite retinere non potest:
insuper autem simoniaci tam vendentes, quam ementes spiritualia, aut etiam
mediatores aliis poenis puniuntur3 scilicet: infamia, et depositione, si sint
Clerici, et excommunicatione, si sint laici, ut habetur 1. q. 1. cap.: Si quis
Episcopus.

AD PRIMUM ergo dicendum, quod ille qui simoniace recipit sacrum ordi-
nem, recipit quidem characterem ordinis propter efficaciam sacramenti, non
tamen recipit gratiam, neque ordinis executionem, eo quod quasi furtive
suscepit characterem contra principalis domini voluntatem, et ideo est ipso
jure suspensus; et quoad se, ut scilicet de executione sui ordinis se non in-
tromittat3 et quoad alios ut scilicet nullus ei communicet in ordinis execu-
tione sive sit peccatum ejus publicum, sive occultum: nec potest repetere
pecuniam, quam turpiter dedit, licet alius injuste detineat: si vero sit simo—
niacus, quia contulit ordinem simoniace, vel quia dedit, vel recepit benefi-
cium simoniace, vel fuit mediator simoniae, si est publicum, est ipso jure
suspensus et quoad se, et quoad alios, si autem est occultum, est suspensus
ipso jure quoad se tantum, non autem quoad alios.

AD SECUNDUM dicendum, quod nec propter praeceptum ejus, nec etiam
propter excommunicationem, debet aliquis recipere ordinationem ab Epi-
scopo, quem scit simoniace promotum: et si ordinetur, non recipit ordinis
executionem, etiam si ignoraret eum csse simoniacum, sed indiget dispen-

 

