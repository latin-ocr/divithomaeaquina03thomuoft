922 · QUAESTIO CXLI. ARTICULUS V.

ARTICULUS V. 687

UTRUM CIRCA PROPRIAS DELECTATIONES GUSTUS SIT TEMPERANTIA.
(Lib. 3. Ethic. lect. 9.).

AD QUINTUM sic proceditur. Videtur, quod circa proprias delectationes gu-
stus sit temperantia: delectationes enim gustus sunt in cibis, et potibus, qui
magis sunt necessarii ad hominis vitam quam delectationes venereorum, quae
pertinent ad tactum: sed, secundum praedicta (art. praec), temperantia est
circa delectationes eorum, quae sunt necessaria ad vitam hominis; ergo tem-
perantia est magis circa propria delectationes gustus, quam circa proprias
delectationes tactus.

2. PRAETEREA. Temperantia est circa passiones magis, quam circa res
ipsas: sed, sicut dicitur in 2. de Anim. (tex. 251), tactus videtur esse sensus alimenti
quantum ad ipsam substantiam alimenti: sapor autem, qui est proprie obje-
ctum gustus, est sicut delectamentum alimentorum3 ergo temperantia magis
est circa gustum, quamcirca tactum.

3. PRAETEREA. Sicut dicitur in 7. Ethic. (cap. 4. et 7. et lib.3. cap. ra), «circa
eadem sunt temperantia, et intemperantia, continentia, et incontinentia, per-
severantia, et mollities ³), ad quarn pertinent deliciae: sed ad delicias videtur
pertinere delectatio, quae est in saporibus, qui pertinent ad gustum; ergo tem·
perantia est circa delectationes proprias gustus.

SED CONTRA est, quod Philos. dicit (lib. 3. Ethic. cap. ro), quod tempe-
rantia, et intemperantia videntur gustu parum, vel nihil uti.

RESPONDEO dicendum quod, sicut dictum est (artynia), temperantia con-
sistit circa praecipuas delectationes, quae maxime pertinent ad conservatio-
nem humanae vitae, vel in specie, vel in individuo: in quibus consideratur
aliquid principaliter, et aliquid secundaria: principaliter quidem ipse usus ne-
cessariorum, puta vel foeminae, quae est necessaria ad conservationem spe-
ciei3 vel cibi, et potus, quae sunt necessaria ad conservationem individui: et
ipse usus horum necessariorum habet quamdam essentialem delectationem
adjunctam: secundario autem consideratur circa utrumque usum aliquid, quod
facit ad hoc, quod usus sit magis delectabilis; sicut pulchritudo, et ornatus foe-
minae, et sapor delectabilis in cibo, et etiam odor3 et ideo principaliter tem-
perantia est circa delectationem tactus, quae per se consequitur ipsum usum
necessariarum rerum, quarum omnis usus est in tangendo: circa delectationes
autem gustus, vel olfactus, vel visus est temperantia, et intemperantia secun-
dario3 inquantum sensibilia horum sensuum conferunt ad delectabilem usum
rerum necessariarum, quae pertinent ad tactum: quiatamen gustus propinquior
est tactui, quam alii sensus3 ideo temperantia magis est circa gustum, quam
circa alios sensus.

AD PRIMUM ergo dicendum, quod etiam ipse usus ciborum, et delectatio
essentialiter ipsum consequens ad tactum pertinent3 unde Philos. dicit in 2. de
Anim. (tex. abl), quod tactus est sensus alimenti: nutrimur enim calido, et
frigido, humido, et sicco: sed ad gustum pertinet discretio saporum, qui Ἴ
conserunt ad delectationem alimenti, inquantum sunt signa convenientis nu-
trnnenti.

 

