QUAESTto cmv. ARTICULUS 11. 997

AD PmMUM ergo dicendum, quod fornicatio illis connumeratur, non quia
habeat eamdem rationem culpae cum aliis, sed quantum ad hoc quod ex
his quae ibi ponuntur, similiter poterat dissidium generari inter Judaeos, et
Gentiles, et eorum unanimis consensus impediri: quia apud Gentiles forni-
catio simplex non reputabatur illicita propter corruptionem naturalis rationis:
Judaei autem ex lege divina instructi eam illicitam reputabant: alia vero,
quae ubi ponuntur‚Judaei abominabantur propter consuetudinem legalis con-
versationis; unde Apostoli ea Gentilibus interdixerunt, non quasi secundum
se illicita, sed quasi Judaeis abominabilia, ut etiam supra dictum est (1-2.
q. 103. art. 4. (2113).

AD SECUNDUM dicendum, quod fornicatio dicitur esse peccatum, inquan-
tum est contra rationem rectam: ratio autem hominis recta est, secundum
quod regulatur voluntate divina, quae est prima, et summa regula; et ideo
quod homo facit ex voluntate Dei, ejus praecepto obediens, non est contra
rationem rectam, quamvis videatur esse contra communem ordinem rationis:
sicut etiam non est contra naturam, quod miraculose fit virtute divina, quam-
vis sit contra communem cursum naturae; et ideo sicut Abraham non pec-
cavit filium innocentem volendo* occidere, propter hoc quod obedivit Deo,
quamvis hoc secundum se consideratum sit communiter contra rectitudinem
rationis humanae: ita etiam Osee non peccavit fornicando ex praecepto di-
vino: nec talis concubitus proprie fornicatio debet dici, quamvis fornicatio
nominetur referendo ad cursum communem: unde Augustin. dicit in lib. 3.
Confess. (cap. 8.): «Cum Deus aliquid contra timorem [al. amoremL aut
pactum quorumlibet jubet, etsi numquam ibi factum est, faciendum est »; et
postea subdit: « Sicut enim in potestatibus societatis humanae major potestas
minori ad obediendum praeponitur, ita Deus omnibus >›.

AD TERTIUM dicendum, quod Abraham,et.Jacob ad ancillas accesserunt,
non quasi fornicario concubitu, ut infra patebit (non complevi& vid. 4. Sent.)
cum de matrimonio agetur: Judam autem non est necessarium a peccato
excusare, qui etiam auctor fuit venditionis Joseph.

AD QUARTUM dicendum, quod fornicatio simplex contrariatur dilectioni
proximi, quantum ad hoc quod repugnat bono prolis nasciturae, ut ostensum
est (in corp. art), dum scilicet dat operam generationi, non secundum quod
convenit proli nasciturae.

AD QUINTUM dicendum, quod per opera pietatis ille qui lubricum carnis
patitur, liberatur a perditione aeterna, inquantum per hujusmodi opera dispo-
nitur ad hoc quod gratiam consequatur, per quam poeniteat, et inquantum
per hujusmodi opera satisfacit de lubrico carnis commisso: non autem ita
quod si in lubrico carnis perseveret impoenitens usque ad mortem, per pie-
tatis opera liberetur.

AD SEXTUM dicendum, quod ex uno concubitu potest unus homo gene-
rari: et ideo inordinatio concubitus, quae impedit bonum prolis nasciturae,
ex ipso genere actus est peccatum mortale, et non solum ex inordinatione
concupiscentiae: ex una autem comestione non impeditur bonum totius vitae
unius hominis; et ideo gulae actus ex suo genere non est peccatum mortale:
esset tamen, si quis scienter cibum comederet, qui totam conditionem vitae
ejus immutaret3 sicut patet de Adam: nec tamen fornicatio est minimum

peccatorum, quae sub luxuria continentur3 minus enim est concubitus cum
uxore, qui fit ex libidine.

S. ΤΕΟΜΔΕ Summa Theologica. Vol. 111. 64

