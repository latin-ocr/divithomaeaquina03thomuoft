1144 QUAESTIO CLXXV. ARTICULUS V.

nondum ita defunctis, ut sepelienda eorum cadavera remanerent, eis istam
excellentiam revelationis fuisse concessam, ut scilicet viderent Deum per es-
sentiam; non ergo fuit necessarium, ut in raptu Pauli anima ejus totaliter
separaretur a corpore.

RESPONDEO dicendum, quod, sicut supra dictum est (art. r. huj. q.), in
raptu, de quo nunc loquimur, virtute divina elevatur homo ab eo quod est
secundum naturam, in id quod est supra naturam3 et ideo duo considerare
oportet: primo quidem, quid sit homini secundum naturam: secundo, quid di-
vina virtute in homine sit fiendum supra naturam. Exhoc autem quod anima
corpori unitur, tamquam naturalis forma ipsius, convenit animae naturalis
habitudo ad hoc, quod per conversionem ad phantasmata intelligat. Quod
quidem ab ea non aufertur divina virtute in raptu3 quia non mutatur status
ejus, ut dictum est (art. 3. huj. q. ad 3.): manente autern hoc statu, aufertur
ab anima actualis conversio ad phantasmata, et sensibilia, ne impediatur ers
elevatio in id, quod excedit omnia phantasmata, ut dictum est (art. praec.),·
et ideo in raptu non fuit necessarium, quod anima sic separaretur a corpore,

ut ei non uniretur quasi forma: fuit autem necessarium, intellectum ejus abs- Ἴ

trahi a phantasmatibus, et sensibilium perceptione.

AD PRIMUM ergo dicendum, quod Paulus in raptu illo peregrinabatur a
Domino quantum ad statum; quia adhuc erat in statu viatoris: non autem
quoad actum, quo videbat Deum per speciem, ut ex praedictis patet (art. 3. ’
huj. q. ad 2. ct 3.).

AD SECUNDUM dicendum, quod potentia animae virtute naturali non ele-
vatur super modum convenientem essentiae ejus : virtute tamen divina potest
in aliquid altius elevari: sicut corpus per violentiam fortioris virtutis elevatur
supra locum convenientem sibi secundum speciem suae naturae.

AD TERTmM dicendum, quod vires animae vegetabilis non operantur ex
intentione animae, sicut vires 'sensitivae‚ sed per modum naturae; et ideo non
requiritur ad raptum ab eis abstractio, sicut a potentiis sensitivis, per quarum
operationes minueretur intentio animae circa intellectivam cognitionem.

ARTICULUS vi. 839

UTRUM PAULUS IGNORAVERIT,
AN ANIMA EJUS FUERIT A CORPORE SEPARATA.

(Veri. q. 13. art. 5. et 2. Cor. 12. lect. Ι. fin).

ΑΙ) SEXTUM sic proceditur. Videtur, quod Paulus non ignoraverit, an ejus
anima fuerit a corpore separata: dicit enim ipse, 2. ad Cor. 12.: Scio hominem

in Christo raptum usque ad tertium coelum: sed homo nominat compositum ex , l

anima, et corpore: raptus etiam differt a morte3 videtur ergo, quod ipse sci—
verit, animam non fuisse per mortem a corpore separatam3 praesertim quia
hoc communiter a Doctoribus ponitur.

2. PRAETEREA. Ex eisdem Apostoli verbis patet, quod ipse scivit quo raptus
fuerit, quia in tertium coelum: sed ex hoc sequitur, quod sciverit utrum in
corpore fuerit, vel non: quia si scivit tertium coelum esse aliquid corporeum,
consequens est, quod sciverit animam suam non esse a corpore separatam;
quia visio rei corporeae non potest fieri nisi per corpus; ergo videtur, quod
non omnino ignoraverit, an anima fuerit a corpore separata.

 

