QUAESTIO CXLVIII. ARTICULUS ΙΙ. 961

(part. 3. cap. 20.) .· « Dum venter per ingluviem tenditur, virtutes animae per
luxuriam destruuntur ».

ARTICULUS ΙΙΙ. 716
UTRUM GULA sir MAxmuit PECCATORUM.

AD TERTIUM sic proceditur. Videtur, quod gula sit maximum peccatorum:
magnitudo enim peccati ex magnitudine poenae consideratur: sed peccatum
gulae est gravissime punitum: dicit enim Chrys. (hom. 13. in Matth.): « Adam
intemperantia ventris expulit a paradiso: diluvium, quod fuit tempore Noe,
ipsa fecit, et poenam Sodomorum3 secundum illud Ezech. 11.: Haec fuit
iniquitas sororis tuae Sodomae, saturitas panis, etc. »; ergo peccatum gulae est
maximum peccatorum.

2. PRAETEREA. Causa in quolibet genere est potior: sed gula videtur esse
causa aliorum peccatorum; quia super illud Ps. 135.: Qui percussit Aegyptum .
cum primogenitis eorum, dicit Glossa (ord. Cassiod.): « Luxuria, concupiscentia,
superbia, sunt ea quae primo venter generat»; ergo gula est gravissimum
peccatorum.

3. PRAETEREA. Post Deum homo debet seipsum maxime diligere, ut su-
pra habitum est (q. 25. art. 4.) .· sed per vitium gulae homo infert sibi ipsi
nocumentum: dicitur enim Eccli. 37.: Propter crapulam multi obierant,- ergo
gula est maximum peccatorum, ad minus praeter peccata, quae sunt contra
Deum.

SED CONTRA est, quod vitia carnalia, inter quae computatur gula, secun-
dum Greg. (implic. lib. 33. Moral. cap. Η.) sunt minoris culpae.

RESPONDEO dicendum, quod gravitas alicujus peccati potest tripliciter con-
siderari: primo quidem, et principaliter secundum materiam, in qua peccatur;
et secundum hoc peccata, quae sunt circa res divinas, sunt maxima3 unde
secundum hoc vitium gulae non est maximum: est enim circa ea, quae ad Ι,
sustentationem corporis spectant z secundo autem ex parte peccantis ; et secun·
dum hoc peccatum gulae magis alleviatur, quam aggravetur3 tum propter
necessitatem assumptionis ciborum; tum etiam propter difficultatem discer-
nendi, et moderandi id quod in talibus convenit: tertio vero modo ex parte
effectus consequentis; et secundum hoc vitium gulae habet quamdam ma-
gnitudinem, inquantum ex ea occasionantur diversa peccata.

AD PRIMUM ergo dicendum, quod illae poenae referuntur magis ad vitia,
quae sunt consecuta ex gula, vel ad gulae radicem, quam ad ipsam gulam:
nam primus homo expulsus est de paradiso propter superbiam, ex qua pro-
cessit ad actum gulae: diluvium autem, et poena Sodomorum sunt inducta
propter peccata luxuriae procedentia ex gula occasionaliter.

AD SECUNDUM dicendum, quod ratio illa procedit ex parte peccatorum,
quae ex gula oriuntur: non autem oportet, quod causa sit potior, nisi in
causis per se: gula autem non est causa illorum vitiorum per se, sed quasi
per accidens, et per occasionem.

AD TERTIUM dicendum, quod gulosus non intendit suo corpori nocumen-
tum inferre, sed in cibo delectari: si autem nocumentum corporis sequatur,
hoc est per accidens; unde hoc non directe pertinet ad gravitatem gulae:

cujus culpa tamen aggravatur, si quis corporale detrimentum incurrat propter
immoderatam cibi sumptionem.

