 

 

 

QUAESTIO CLXXIV. ARTICULUS VI. 1137

AD TERTHJM dicendum‚quod Prophetae praenuntiantes Christi adventurn,
non potuerunt durare nisi usque ad Joannem, qui praesentialiter Christum
digito demonstravit: et tamen, ut Hieronymus ibidem dicit, « non hoc di-
citur, ut post Joannem excludat Prophetas: legimus enim in Actibus Apo-
stolorum, et Agabum prophetasse, et quatuor virgines filias Philippi »z
Joannes etiam librum propheticum conscripsit de fine Ecclesiae: et singulis
temporibus non defuerunt aliqui prophetiae spiritum habentes, non quidem
ad novam doctrinam fidei depromendam, sed ad humanorum actuum dire-
ctionem: sicut August. refert, 5. de Civ. Dei (cap. 26), quod « Theodosius
Augustus ad Joannem in Aegypti eremo constitutum, quem prophetandi
spiritu praeditum fama crebrescente didicerat, misit, et ab eo nuntium victo-
riae certissimum accepit ».

QUAESTIO CLXXV.

DE RAPTU, IN SEX ARTICULOS DIVISA.

Deinde considerandum est de raptu.

Et circa hoc quaeruntur sex.

Primo. Utrum anima hominis rapiatur ad divina.

Secundo. Utrum raptus pertineat ad vim cognoscstivam, vel appetitivam.
Tertio. Utrum Paulus in raptu viderit Dei essentiam.

Quarto. Utrum fuerit alienatus a sensibus.

Quinto. Utrum fuerit totaliter anima a corpore separata in statu illo.
Sexto. Quid circa hoc sciverit, et quid ignoraverit.

ARTICULUS Ι. 334
UTRUM ANIMA HOMINIS RAPIATUR AD DIVINA.
(Veri. q. 13. art. 1. et 2. ad Cor. 12.).

AD PRIMUM sic proceditur. Videtur, quod anima hominis non rapiatur ad
divina: definitur enim a quibusdam raptus, « ab eo quod est secundum natu-
ram, in id quod est supra naturam, vi superioris naturae elevatio »1 est autem
secundum naturam hominis, ut ad divina elevetur: dicit enim August. in
princ. Confess.: t< Fecisti nos Domine ad te; et inquietum est cor nostrum,
donec requiescat in te »3 non ergo hominis anima rapitur ad divina.

2. PRAETEREA. Dionysius dicit 8. cap. de Div. Nom. (lact. 4. ct cap. 9.
lect. 4.), quod justitia Dei in hoc attenditur, quod omnibus rebus distribuit
secundum suum modum, et dignitatem: sed quod aliquis elevetur supra id
quod est secundum naturam, non pertinet ad modum hominis, vel dignita-
tem; ergo videtur, quod non rapiatur mens hominis a Deo in divina.

3. PRAETEREA. Raptus quamdam violentiam importat: sed Deus non regit
nos per violentiam, et coacte, ut Damasc. dicit (lib. 2. Orth. Fid. cap⁸ 30.) ,-
non ergo mens hominis rapitur ad divina.

