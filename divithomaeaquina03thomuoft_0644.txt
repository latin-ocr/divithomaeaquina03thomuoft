636 QUAESTIO LXXXVIII. ARTICULUS xt.

terrarum cx aliquo matrimonio contrahendo. Sed quia Decretalis inducta
expresse dicit, quod nec summus Pontifex potest contra custodiam castitatis
monacho licentiam dare, ideo aliteri-idetur dicendum, quod, sicut supra dictum
est (tart. praec. arg. r. et ad. L), et liabetur Levit. ult., illud quod semel sancti-
ficatum est Domino, non potest in alios usus commutari: non autem potest
facere aliquis Ecclesiae praelatus, ut id quod est sanctificatum, sanctificatio-
nem amittat, etiam in rebus inanimatis; puta quod calix consecratus desinat
esse consecratus, si maneat integer3 unde multo minus potest hoc facere
aliquis praelatus, ut homo Deo consecratus, quamdiu vivit, consecratus esse
desistat, solemnitas autem voti consistit in quadam consecratione, seu bene-
dictione voventis, ut dictum est (art. 7. huj. q.); et ideo non potest fieri per
aliquem praelatum Ecclesiae, quod ille qui votum solemne emisit, desistat
ab eo, ad quod est consecratus3 puta quod ille qui est sacerdos, non sit sa-
cerdos3 licet possit praelatus ob aliquam causam executionem ordinis inhi-
bere: et simili ratione Papa non potest facere, quod ille qui est professus
religionem, non sit religiosus; licet quidam juristae ignoranter contrarium
dicant, est ergo considerandum, utrum continentia sit essentialiter annexa
ei, ad quod votum solemnizatur: quia si non est essentialiter annexa, potest
manere solemnitas consecrationis sine debito continentiae, quod non potest
contingere, si sit essentialiter annexum ei, ad quod votum solemnizatur.Non
est autem essentialiter annexum debitum continentiae ordini sacro, sed ex
statuto Ecclesiae, unde videtur, quod per Ecclesiam possit dispensari in voto
continentiae solemnizato per susceptionem sacri ordinis. Est autem debitum
continentiae essentiale statui religionis, per quem homo abrenuntiat saeculo,
totaliter Dei servitio mancipatus: quod non potest simul stare cum matri-
monio, in quo incumbit necessitas procurandae uxoris, et prolis, et familiae,
et rerum, quae ad hoc requiruntur3 unde Apost. dicit 1. ad Cor. 7. quod qui
cst cum uxore, solicitus est quaa sunt mundi, quomodo placeat uxori, et divisus est,-
unde nomen monachi ab unitate sumitur, per oppositum ad divisionem prae-
dictam; et ideo in voto solemnizato per professionem religionis non potest
per Ecclesiam dispensari: et rationem assignat Decretalis, quia castitas est
annexa regulae monachali.

AD PRIMUM ergo dicendum, quod periculis rerum humanarum est obvian-
dum per res humanas, non autem per hoc quod res divinae convertantur in
usum humanum: professi autem religionem mortui sunt mundo, et vivunt
Deo, unde non sunt revocandi ad vitam humanam occasione cujuscumque
eventus.

AD SECUNDUM dicendum, quod in voto temporalis continentiae dispensari
potest, sicut et in voto temporalis orationis, vel temporalis abstinentiae: sed
quod in voto continentiae per professionem solemnizzato non possit ‘dispen-
sari, hoc non est, inquantum est actus castitatis, sed inquantum incipit ad
latriam pertinere per professionem religionis.

AD TERTIUM dicendum, quod cibus directe ordinatur ad conservationem
personae, et ideo abstinentia cibi directe potest vergere in periculum perso-
nae, unde ex hac ratione recipit votum abstinentiae dispensationem: sed
coitus non ordinatur directe ad conservationem personae, sed ad conscrva-
tionem speciei3 unde nec directe abstinentia coitus per continentiam vergit
in periculum personae: sed si per accidens ex ea aliquod periculum perso—
nale accidat, potest aliter subveniri: scilicet per abstinentiam,ch alia corpo-
ralia remedia.

