582 QUAESTIO LXXXIII. ARTICULUS 111.

3. PRAETEREA. Ad religionem pertinere videtur, ut quis divinae naturae
cultum, caeremoniamque afferat: sed oratio non videtur aliquid Deo afferre,
sed magis aliquid obtinendum ab eo petere, ergo oratio non est religionis

actus.
SED CONTRA est, quod dicitur in Ps. 14o.: Dirigatzcr oratio mea, sicut in-

censum in conspectu lu0; ubi dicit Glos. (interl. et ord. implic.) quod « in hujus ,
figuram in veteri lege incensum dicebatur offerri in odorem suavem Do-

mino >) ; sed hoc pertinet ad religionem; ergo oratio est religionis actus.

RESPONDEO dicendum, quod, sicut supra dictum est (q. 81. art. 2. et 4.),
ad religionem proprie pertinet reverentiam, et honorem Deo exhibere3 et
ideo omnia illa, per quae Deo reverentia exhibetur, pertinet ad religionem:
per orationem autem homo Deo reverentiam exhibet3 inquantum scilicet ei
se subjicit, et profitetur orando se eo indigere, sicut auctore suorum bono-
rum, unde manifestum est, quod oratio est proprie religionis actus.

AD PRIMUM ergo dicendum, quod voluntas movet alias potentias animae
in suum finem, sicut supra dictum est (art. 1. lmj. q. ad 2.)‚· et ideo religio,
quae est in voluntate, ordinat actus aliarum potentiarum ad Dei reveren-
tiam: inter alias autem potentias animae intellectus altior est, et voluntati
propinquior; et ideo post devotionem, quae pertinet ad ipsam voluntatem,
oratio, quae pertinet ad partem intellectivam, est praecipua inter actus reli-
gionis, per quam religio intellectum hominis movet in Deum.

AD SECUNDUM dicendum, quod non solum petere quae desideramus, sed
etiam recte aliquid desiderare, sub praecepto cadit: sed desiderare quidem
cadit sub praecepto charitatis: petere autem sub praecepto religionis; quod
quidem praeceptum ponitur Matth. 7. ubi dicitur: Petita, et accipietis.

AD TERTIUM dicendum, quod orando tradit homo mentem suam Deo,
quam ei per reverentiam subjicit, et quodammodo praesentat, ut patet ex
auctoritate Dionys. prius inducta (art. r. lmj. q. arg. 2.) ; et ideo sicut mens
humana praeeminet exterioribus, vel corporalibus membris, vel exterioribus
rebus, quae ad Dei servitium applicantur3 ita etiam oratio praeeminet aliis

actibus religionis.

ARTICULUS IV. . 441
UTRUM SOLUS DEUS DEBEAT ORARI.
(4. Dist. 15. q. 4. art. 5. q. 1. et Dist. 38. q. Ι. art. 1. q. Ι. ad 4,).

AD QUARTUM sic proceditur. Videtur, quod solus Deus debeat orari:
oratio enim est actus religionis, ut dictum est (art. praec.): sed solus Deus
est religione colendus3 ergo solus Deus est orandus.

2. PRAETEREA. Frustra porrigitur oratio ad eum, qui orationem non co-
gnoscit: sed solius Dei est orationem cognoscere 3 tum quia plerumque oratio
magis agitur interiori actu, quem solus Deus cognoscit, quam voce, secun-
dum illud quod Apostolus dicit 1. ad Cor. 14: Orabo spiritu, orabo et mente:
tum etiam quia, ut August. dicit in lib. de Cura pro mortuis agenda (cap. 13.
[ς. et 16.) nesciunt mortui, etiam sancti, quid agant vivi, etiam eorum filii3
ergo oratio non est nisi Deo porrigenda.

3. PRAETEREA. Si aliquibus sanctis orationem porrigimus, hoc non est
nisi inquantum sunt Deo conjuncti3 scd quidam in boemundo viventes, vel

