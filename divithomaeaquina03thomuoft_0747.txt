QUAESTIO ειν. Ani-tentus v. 739

quandoque subjicitur actioni caloris quantum ad calefieri, non tamen quantum
ad exsiccari, sive consumi. Similiter ex duobus potest contingere, quod subditus
suo superiori non teneatur in omnibus obedire: uno modo propter praeceptum
majoris potestatis: ut enim Rom. 13. super illud: Qui potestati resistunt, ipsi
sibi damnationem inquirunt, dicit Gloss. (ord. Aug. serm. 6. da Vcrb. Dom.
cap. 8..·) « Si quid jusserit curator, numquid est tibi faciendum, si contra pro-
consulem jubeat? Rursum si quid proconsul jubeat, et aliud imperator, num-
quid dubitatur, illo contempto, isti esse serviendum ? Ergo si aliud imperator,
aliud Deus jubeat, contempto illo, obtemperandum est Deo )). Alio modo non
tenetur inferior suo superiori obedire, si ei aliquid praecipiat, in quo ei non
subdatur: dicit enim Seneca in 3. de Beneficiis (cap. 20.): « Errat, si quis
existimat servitutem in totum hominem descendere: pars enim melior excepta
est: corpora obnoxia sunt, et adscripta dominis, mens quidem est sui juris >›.
Et ideo in his, quae pertinent ad interiorem motum voluntatis, homo non
tenetur homini obedire, sed solum Deo: tenetur autem homo homini obe-
dire in his, quae exterius per corpus sunt agenda3 in quibus tamen secundum
ea, quae ad naturam corporis pertinent, homo homini obedire non tenetur,
sed solum Deo; quia omnes homines natura sunt pares; puta in his quae
pertinent ad corporis sustentationem, et prolis generationem3 unde non te-
nentur nec servi dominis, nec filii parentibus obedire de matrimonio con-
trahendo, vel virginitate servanda, aut aliquo alio hujusmodi: sed in his, quae
pertinent ad dispositionem actuum, et rerum humanarum, tenetur subditus
suo superiori obedire secundum rationem superioritatis 3 sicut miles duci exer-
citus in his quae pertinent ad bellum3 servus domino in his quae pertinent
ad servilia opera exequenda3 filius patri in his quae pertinent ad disciplinam
vitae, et curam domesticam3 et sic de aliis.

AD PRIMUM ergo dicendum, quod hoc, quod Apost. dicit, intelligendum
est per omnia quantum ad illa', quae pertinent ad jus patriae, vel doniinativae
potestatis.

AD SECUNDUM dicendum, quod Deo subjicitur homo simpliciter quantun]
ad omnia, et interiora, et exteriora3 et ideo in omnibus ei obedire tenetur:
subditi autem non subjiciuntur suis superioribus quantum ad omnia, sed quan-
tum ad aliqua determinate: et quantum ad illa medii sunt inter Deum, et
subditos: quantum ad alia vero immediate subduntur Deo, a quo instruuntur
per legem naturalem, vel scriptam.

AD TERTIUM dicendum, quod religiosi obedientiam profitentur quantum
ad regularem conversationem, secundum quarn suis praelatis subduntur; et
ideo quantum ad illa sola obedire tenentur, quae possunt ad regularem con-
versationem pertinere3 et haec est obedientia sufficiens ad salutem: si autem
etiam in aliis obedire voluerint, hoc pertinebit ad cumulum perfectionis ε dum
tamen illa non sint contra Deum, aut contra professionem regulae3 quia talis
obedientia esset illicita3 sic ergo potest triplex obedientia distingui: una suf-
ficiens ad salutem, quae scilicet obedit in his, ad quae obligatur: alia perfe-
cta, quae obedit in omnibus licitis: alia indiscreta, quae etiam in illicitis
obedit.

