194 QUAESTIO XXIV. ARTICULUS VIII.

in via: non tamen est communis omnibus habentibus charitatem: tertio modo
ita, quod habitualiter aliquis totum cor suum ponat in Deo3 ita scilicet quod
nihil cogitet, vel velit, quod divinae dilectioni sit contrarium3 et haec per-
fectio est communis omnibus charitatem habentibus.

AD PRIMUM ergo dicendum, quod Apost. negat de se perfectionem pa-
triae3 unde Glos. (Aug. lib. 2. de Peccator. Mer. et Remis. cap. 13.), ibidem di-
cit, quod perfectus erat viator, sed nondum ipsius itineris perfectione per-
ventor.

AD SECUNDUM dicendum, quod hoc dicitur propter peccata'venialia, quae
non contrariantur habitui charitatis, sed actui: et ita non repugnant perfe-
ctioni viae, sed perfectioni patriae.

AD TERTIUM dicendum, quod perfectio viae non est perfectio simpliciter3
et ideo semper habet, quo crescat.

l ARTICULUS IX. 132

UTRUM CONVENIENTER DISTINGUANTUR TRES GRADUS CHARITATls:
INCIPIENS, PROFICIENS, ET PERFECTA.

(Infr. q. 183. art. 4. et q. 184. art. 2. el opusc. 61. cap. 2. et PsaL 24).

AD NONUM sic proceditur. Videtur, quod inconvenienter distinguantur
tres gradus charitatis; scilicet: charitas incipiens, proficiens, et perfecta: inter
principium enim charitatis, et ejus ultimam perfectionem sunt multi gradus
medii3 non ergo unum solum medium debuit poni.

2 PRAETEREA. Statim cum charitas incipit esse, incipit etiam proficere3
non ergo debet distingui charitas proficiens a charitate incipiente.

3. PRAETEREA. Quoantumcumque aliquis habeat in hoc mundo charitatem
perfectam, potest ejus charitas augeri, ut dictum est (art. 7. huj. q.).· sed cha-
ritatem augeri est ipsam proficere3 ergo charitas perfecta non debet distingui
a charitate proficiente: inconvenienter ergo praedicti tres gradus charitatis
assignantur.

SED CONTRA est, quod August. dicit super 1. Canon. Joan. (tract. 5.): Cha-
ritas, cum suerit nata, nutritur, quod pertinet ad incipientes: cnm. suerit nu-
trita, roboratur, quod pertinet ad proficientes: sum fuerit roborata, perficitur,
quod pertinet ad perfectos; ergo est triplex gradus charitatis.

RESPONDEO dicendum, quod spirituale augmentum charitatis considerari
potest quantum ad aliquid simile corporali hominis augmento, quod quidem
quamvis in plurimas partes distingui possit; habet tamen aliquas determinatas
distinctiones secundum determinatas actiones, vel studia, ad quae homo per-
ducitur per augmentum: sicut infantilis aetas dicitur, antequam habeat usum
rationis: postea autem distinguitur alius status hominis, quando jam incipit
loqui, et ratione uti: iterum tertius status ejus est pubertas, cum jam incipit
posse generare: et sic deinde, quousque perveniatur ad perfectum3 ita etiam
diversi gradus charitatis distinguuntur secundum diversa studia, ad quae homo
perducitur per charitatis augmentum: nam primo quidem incumbit homini
studium principale ad recedendum a peccato, et resistendum concupiscentiis
ejus, quae in contrarium charitatis movent: et hoc pertinet ad incipientes, in
quibus charitas est nutrienda, vel fovenda, ne corrumpatur. Saczmdmn autem
studium succedit, ut homo principaliter intendat ad hoc, quod in bono pro-

