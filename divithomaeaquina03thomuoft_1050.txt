1042 QUAESTIO CLX. ARTICULUS Ι,

RESPONDEO dicendum, quod, sicut supra dictum est (q. 141. art. 4. et q. 157.
art. 3.), temperantia moderationem adhibet circa ea, in quibus difficillimum
est moderari, scilicet circa concupiscentias delectationum tactus: ubicumque
autem est aliqua virtus specialiter circa aliquod maximum, oportet esse aliam
virtutem circa ea quae mediocriter se habent, eo quod oportet quantum ad
omnia vitam hominis secundum virtutes esse regulatam, sicut supra dictum
est (q. 134. art. 3. ad L), quod magnificentia est circa magnos sumptus pe-
cuniarum; praeter quam est necessaria liberalitas, quae fit circa mediocres
sumptus, unde necessarium est, quod sit quaedam virtus moderativa in aliis
mediocribus, in quibus non est ita difficile moderari, et haec virtus vocatur
modestia, et adjungitur temperantiae, tamquam principali.

AD PRIMUM ergo dicendum, quod nomen commune quandoque appro-
priatur his quae sunt infin1a3 sicut nomen commune angelorum appropriatur
infimo ordine angelorum: ita etiam et modus, qui communiter observatur in
qualibet virtute, appropriatur specialiter virtuti, quae in minimis modum
ponlt.

Ao SECUNDUM dicendum, quod aliqua indigent temperatione propter suam
vehementiam3 sicut forte vinum temperatur: sed moderatio requiritur in
omnibus3 et ideo temperantia magis se habet ad passiones vehementes, mo-
destia vero ad mediocres.

AD TERTIUM dicendum, quod modestia accipitur ibi modo communiter
sumpto, prout requiritur in omnibus virtutibus.

ARTICULUS 11. 777
UTRUM MODESTIA SIT SOLUM CIRCA EXTERIORES ACTIONES.
(Infr. q. 168. art. r. et 3. Dist.33. q. 3. art. 2. q. Ι. ad 3.).

AD SECUNDUM sic proceditur. Videtur, quod modestia sit solum circa exte-
riores actiones: interiores enirn motus passionum aliis noti esse non pos-
sunt: sed Apost. ad Philip. 4. mandat, ut modestia nostra nota sit omnibus ho-
minibns; ergo modestia est solum circa exteriores actiones.

2. PRAETEREA. Virtutes, quae sunt circa passiones, distinguuntur a vir-
tute justitiae, quae est circa operationes: sed modestia videtur esse una vir-
tus; si ergo est circa operationes exteriores, non erit circa aliquas interiores
passiones.

3. PRAETEREA. Nulla virtus una et eadem est circa ea quae pertinent ad
appetitum, quod est proprium virtutum moralium, et circa ea quae pertinent
ad cognitionem, quae est proprie virtutum intellectualium, neque etiam circa
ea quae pertinent ad irascibilem, et concupiscibilem, si ergo modestia est
una virtus, non potest esse circa onmia praedicta.

SED CONTRA. In omnibus praedictis oportet observare modum, a quo mo-
destia dicitur; ergo circa omnia praedicta est modestia.

RESPONDEO dicendum, quod, sicut dictum est (a1·t.prczec.), modestia differt
a temperantia in hoc, quod temperantia est moderativa eorum, quae difficil-
limum est refraenare: modestia autem est moderativa eorum, quae in hoc
mediocriter se habent: diversimode autem aliqui dc modestia videntur esse
locuti: ubicumque enim consideraverunt aliquam specialem rationem boni
vel difficultatis in moderando, illud subtraxerunt modestiae, relinquentes

