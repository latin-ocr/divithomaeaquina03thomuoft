430 QUAESTIO LVIII. ARTICULUS VI.

AD QUARTUM dicendum, quod quaelibet virtus secundum propriam ratio-
nem ordinat actum suurn ad proprium finem illius virtutis: quod autem or-
dinetur ad ulteriorem finem, sive semper, sive aliquando, hoc non habet ex
propria ratione3 sed oportet esse aliam superiorem virtutem, a qua in illum
finem ordinetur: et sic oportet esse unam virtutem superiorem, quae ordinet
omnes virtutes in bonurn commune, quae est justitia legalis, etest alia per
essentiam ab omni virtute.

ARTICULUS VH. 324

UTRUM SIT ALIQUA JUSTITIA PARTICULARIS
PRAETER JUSTITIAM GENERALEM.

(Supr. art. 5. et 6.
et infr. q. 59. art. r. et 1-2. q. 60. art. 3. et 5. Ethic. lect. r. 2. et 3.).

AD SEPTIMUM sic proceditur. Videtur, quod non sit aliqua justitia parti-
cularis praeter justitiam generalem: in virtutibus enim nihil est superfluum,
sicut nec in natura: sed justitia generalis sufficienter ordinat hominem circa
omnia, quae ad alterum sunt3 ergo non est necessaria aliqua justitia parti-
cularis.

2. PRAETEREA. Unum, et multa non diversificant speciem virtutis: sed
justitia legalis ordinat hominem ad alterum, secundum ea quae ad multitu-
dinem pertinent, ut ex praedictis patet (art. 5. et 6. huj. q.); ergo non est alia
species justitiae, quae ordinet hominem ad alterum, in his quae pertinent ad
unam singularem personam.

3. PRAETEREA. Inter unam singularem personam, et multitudinem civitatis
media est multitudo domestica: si ergo est justitia alia particularis per corn-
parationem ad unam personam praeter justitiam generalem, pari ratione debet
esse alia justitia oeconomica, quae ordinet hominem ad bonum commune
unius familiae: quod quidem non dicitur; ergo nec aliqua particularis justitia
est praeter justitiam legalem.

SED CONTRA est, quod Chrys. super illud Matth. 5.: Beati, qui esuriunt, et
sitiunt justitiam, dicit (hom. 15.) : «Justitiam autem dicit, ‚vel universalem vir-
tutem, vel particularem, avaritiae contrariam )).

ΗΕΞΡΟΝΒΕΟ dicendum, quod, sicut dictum est (art. praec), justitia legalis
non est essentialiter omnis virtus, sed oportet praeter justitiam legalem, quae
ordinat hominem immediate ad bonum commune, esse alias virtutes, quae
immediate ordinant hominem circa particularia bona3 quae quidem possunt
esse vel ad seipsum, vel ad alteram singularem personam; sicut ergo praeter
justitiam legalem oportet esse aliquas virtutes particulares, quae ordinent
hominem in seipso, puta temperantiam et fortitudinem3 ita etiam praeter
justitiam legalem oportet esse particularem quamdam justitiam, quae ordinet
hominem circa ea, quae sunt ad alteram singularem personam.

Ao Parnon ergo dicendum, quod justitia legalis sufficienter quidem ordinat
hominem in his quae sunt ad alterum, quantum ad commune quidem bonum,
immediate3 quantum autem ad bonum unius singularis personae, mediate3 et
ideo oportet esse aliquam particularem justitiam, quae immediate ordinet
hominem ad bonum alterius singularis personae.

 

