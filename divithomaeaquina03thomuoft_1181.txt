QUAESTIO CLXXXI. ARTICULUS Ι. 1173

ARTICULUS Ι. 856

UTRUM OMNES ACTUS VIRTUTUM MORALIUM PERTINEANT
AD VITAM ACTIVAM.

(Sap. q. So. art. 2. [οι-ρ. et opusc. 17. cap. 7. ad 7.).

AD PRIMUM sic proceditur. Videtur, quod non omnes actus virtutum mo·
talium pertineant ad vitam activam: vita enim activa videtur consistere
solum in his, quae sunt ad alterum: dicit enim Gregor. super Ezech. (hom. 14),
quod « activa vita est panem esurienti tribuere »ς et in fine, multis enume-
ratis, quae ad alterum pertinent, subdit: « Et quae singulis quibuscumque expe-
diunt, dispensare »2 sed non per omnes actus virtutum moralium ordinamur
ad alios, sed solum secundum justitiam, et partes ejus,ut ex supradictis patet
(q. 58. art. 1. et 2. et 1-2. q. 60. art. 2. et 3.); non ergo actus omnium virtutum
moralium pertinent ad vitam activam.

2. PRAETEREA. Greg.dicit super Ezech. (hom. 14. α med.) quod «per Liam,
quae fuit Lippa, sed foecunda, significatur vita activa3 quae dum occupatur
in opera, minus videt: sed dum modo per verbum, modo per exemplum
ad imitationem suam proximos accendit, multos in opere bono filios ge-
nerat »z hoc autem magis videtur pertinere ad charitatem, per quam dili-
gimus proximum, quam ad virtutes morales3 ergo videtur, quod actus vir-
tutum moralium non pertineant ad vitam activam.

3. PRAETEREA. Sicut supra dictum est (q. praec. art. 2.), virtutes morales
disponunt ad vitam contemplativam: sed dispositio, et perfectio pertinent
ad idem3 ergo videtur, quod virtutes morales non pertineant ad vitam
activam.

SED CONTRA est, quod Isid. dicit in lib. 3. de Sum. Bono (cap. 15. parum
alprinc.): (( In activa vita prius per exercitium boni operis cuncta exhau-
rienda sunt vitia, ut in contemplativa jam pura mentis acie ad contemplan-
dum divinum lumen quisque pertranseat »ς sed cuncta vitia non exhauriun—
tur, nisi per actus virtutum moralium; ergo actus virtutum moralium ad
vitam activam pertinent.

RESPONDEO dicendum, quod sicut supra dictum est (q. 179. art. L), vita
activa, et contemplativa distinguuntur secundum diversa studia hominurn
intendentium ad diversos fines: quorum unum est consideratio veritatis, quae
est finis vitae contemplativae: aliud autem est exterior operatio, ad quam
ordinatur vita activa. Manifestum est autem, quod in virtutibus moralibus
non principaliter quaeritur contemplatio veritatis, sed ordinantur ad operan-
dum; unde Philos. dicit in 2. Ethic.(cap. 2. et libro. ult.) quod «ad virtutem
quidem scire, parum, aut nihil prodest »3 unde manifestum est, quod « vir-
tutes morales pertinent essentialiter ad vitam activam »3 unde et Philos. in
10. Ethic. (cap. 7. et 8.) virtutes morales ordinat ad felicitatem activam.

AD PRIMUM ergo dicendum, quod inter virtutes morales praecipua est
justitia, quae aliquis ad alterum ordinatur, ut Philos. probat in 5. Ethic.
(cap. 1.); unde vita activa describitur per ea quae ad alterum ordinantur,
non quia in his solum, sed quia in his principalius consistit.

AD SECUNDUM dicendum, quod per actus omnium virtutum moralium
potest aliquis proximos suo exemplo dirigere ad bonum: quod Gregorius
ibi attribuit vitae activae.

S. Tuosne Summa Theologica. Vol. 111. 75

