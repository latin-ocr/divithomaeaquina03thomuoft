932 QUAESTIO CXLII. ARTICULUS IV.

AD PRrMUM ergo dicendum, quod, sicut Greg. dicit (implz‘c. lib. 33. Moral.
cap. IL), α vitia carnalia, quae sub intemperantia continentur, etsi sint mi-
noris culpae, sunt tamen majoris infamiae »z nam magnitudo culpae respicit
deordinationem a fine: infamia autem respicit turpitudinem, quae maxime
consideratur secundum indecentiam peccantis.

AD SECUNDUM dicendum, quod consuetudo peccandi diminuit turpitudinem,
et infamiam peccati secundum opinionem hominum, non autem secundum
naturam ipsorum vitiorum.

AD TERTIUM dicendum, quod cum dicitur intemperantia esse maxime
exprobrabilis, est intelligendum inter vitia humana, quae scilicet attenduntur
secundum passiones humanae naturae aliqualiter conformes: sed illa vitia,
quae excedunt modum humanae naturae, sunt magis exprobrabilia, et tamen
etiam illa videntur reduci ad genus intemperantiae secundum quemdam exces-

sum: sicut si aliquis delectaretur in comestione carnium humanarum, aut in
coitu bestiarum, aut masculorum.

QUAESTIO CXLIII.

DE PARTIBUS TEMPERANTIAE IN GENERALI.

Deinde considerandum est de partibus temperantiae: et primo deipsis
partibus in generali3 secundo de singulis earum in speciali.

ARTICULUS UNICUS. 695

UTRUM TULLIUS CONVENIENTER ASSIGNET PARTES TEMPERANTIAE:
CONTINENTIAM‚ CLEMENTIAM, ET MODESTIAM.

(Infr. q. 145. art. 4. et q. 157. art 3. et q. 160. art. 3.
et 2. Dist. 44. q. 2. art. 1.'et3. Dist. 33. q. 3. art. 2.).

AD HUNC sic proceditur. Videtur, quod Tullius in sua Rhet. (lib. 2. da
Int'ent.) inconvenienter assignet partes temperantiae, quas dicit esse: conti-
nentiam, clementiam, et modastiam: continentia enim contra virtutem dividitur in
4. Ethic. (cap. ult.).· sed temperantia continetur sub virtute3 ergo continentia
non est pars temperantiae.

2. PRAETEREA‚ Clementia videtur esse mitigativa odii, vel irae: tempe-
rantia autern non est circa hujusmodi, sed circa delectationes tactus, ut dictum
est (144. art. 4.),· ergo clementia non cst pars temperantiae.

3. PRAETEREA. Modestia consistit in exterioribus actibus3 unde et Apostolus
dicit ad Philip. 4: ,Ir'odestia vestra nota sit omnibns hmninilms: sed actus exte-
riores sunt materia justitiae, ut supra habitum est (q. 58. art. 8.); ergo mo-
destia magis est pars justitiae, quam temperantiae. a

4. Pmmnnm. Macrobius super Somnium Scipionis (lib. I. cap. 8.) ponit
multo plures temperantiae partes: dicit enim quod temperantiam sequitur:
modestia, tvm-acmulia, abstinentia, castitas, hona-tas, moderatio, parcitas, sobrietas,

 

