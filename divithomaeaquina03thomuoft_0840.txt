832 QUAESTIO CXXIII. ARTICULUS 1.

autem ad fortitudinem mentis pertinet, quod infirmitatem carnis fortiter
ferat, quod pertinet ad virtutem patientiae, vel fortitudinis3 et quod homo
propriam infirmitatem recognoscat, quod pertinet ad perfectionem, quae di-
citur humilitas.

AD SECUNDUM dicendum, quod exteriorem virtutis actum quandoque
aliqui efficiunt non habentes virtutem ex aliqua alia causa, quam ex virtute:
et ideo Philos. in 3. Ethicor. (cap. 8.) ponit quinque modos eorum, qui simi-
litudinarie dicuntur fortes, quasi exercentes actum fortitudinis praeter virtu-
tem3 quod quidem contingit tripliciter:primo quidem, quia feruntur in id quod
est difficile, ac si non esset difficile3 quod in tres modos dividitur: quando-
que enim hoc accidit propter ignorantiam3 quia scilicet homo non percipit
magnitudinem periculi : quandoque hoc accidit propter hoc, quod homo est
bonae spei ad pericula vincenda3 puta cum expertus est se saepe pericula
evasisse: quandoque autem hoc accidit propter scientiam, et artem quamdam;
sicut contingit in militibus, qui propter peritiam armorum, et exercitium non
reputant gravia pericula belli, aestimantes se per suam artem posse contra
eadefendi: sicut Vegetius dicit in lib. 1. de Re militari (cap. 1.): «Nemo
facere metuit, quod se bene didicisse confidit »: alio modo agit aliquis actum
fortitudinis sine virtute propter impulsum passionis, sive tristitiae, quarn vult
repellere, vel etiam irae: tertio modo propter electionem, non quidem finis
debiti, sed alicujus temporalis commodi acquirendi, puta honoris voluptatis,
vel lucri3 vel alicujus incommodi vitandi, puta vituperii, afflictionis, vel damni.

AD TERTIUM dicendum, quod ad similitudinem corporalis fortitudinis di-
citur fortitudo animae quae ponitur virtus, ut dictum est (in solut. ad 1.): nec
tamen est contra rationem virtutis, quod ex naturali complexione aliquis
habeat naturalem inclinationem ad virtutem, ut supra habitum est (1-2. q. 63.
art. 1.).

ARTICULUS Π. 618
UTRUM FORTITUDO SIT VIRTUS SPECIALIS.
(1-2. q. 61. art. 3. et 4. et 3. Dist. 33. q. ι. art. r. q. 3. corp. et ad 2.)-

ΑΙ) SECUNDUM sic proceditur. Videtur, quod fortitudo non sit specialis
virtus: dicitur enim, Sap. 8, quod sapientia sobrietatem, et prudentiam docet,
justiliam, et virtutem& et ponitur ibi virtus pro fortitudine3 cum ergo nomen
virtutis sit commune omnibus virtutibus, videtur quod fortitudo sit generalis
virtus.

2. PRAETEREA. Ambr. dicit in 1. de Off. (cap. 399: « Non mediocris
animi est fortitudo, quae sola defendit ornamenta virtutum omnium, et ju-
dicia custodit, et quae inexpiabili praelio adversus omnia vitia decertat, in-
victa ad labores, fortis ad pericula, rigidior adversus voluptates, dura adversus
illecebras, avaritiam fugat tamquam labem quamdam, quae virtutem effe-
minet »ε et idem postea subdit de aliis vitiis: hoc autem non potest conve-
nire alicui speciali virtuti3 ergo fortitudo non est specialis virtus.

3. PRAETEREA. Nomen fortitudinis a firmitate sumptum esse videtur: sed
firmiter se habere pertinet ad omnem virtutem, ut dicitur in 2. Ethicor.
(cap. 4.),· crgo fortitudo est virtus generalis.

SED CONTRA est, quod 22. Moral. (cap. r.) Gregor. connumerat eam aliis
virtutibus.

 

