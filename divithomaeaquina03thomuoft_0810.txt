802 QUAESTIO cxvm. ARTICULUS 1.

non videtur esse peccatum in proximum: quia per hoc quod homo retinet
sua, nulli facit injuriam3 ergo avaritia non est peccatum.

3. PRAETEREA. Ea quae naturaliter adveniunt, non sunt peccata: sed ava-
ritia naturaliter consequitur senectutem, et quemlibet defectum, ut Phil. dicit
in 4. Eth. (cap. 1.)余 ergo avaritia non est peccatum.

SED CONTRA est, quod dicitur in Hebr. ult.: Sint mores sine avaritia con-
tanti praesentibus.

RESPONDEO dicendum, quod in quibuscumque bonum consistit in debita
mensura3 unde necesse est quod per excessum, vel diminutionem illius men-
surae malum proveniat: in omnibus autem quae sunt propter finem, bonurn
consistit in quadam mensura: nam ea quae sunt ad finem, necesse est com-
mensurari fini, sicut medicina commensuratur sanitati, ut patet per Phil. in
1. Polit. (sap. 6).- bona autern exteriora habent rationem utilium ad finem,
sicut dictum est (q. praec. art. 3. et 1-2. q. 2. art. 1.)余 unde necesse est quod
bonum hominis circa ea consistat in quadam mensura3 dum scilicet honio
secundum aliquam mensuram quaerit habere exteriores divitias, prout sunt
necessariae ad vitam ejus secundum suam conditionem3 et ideo in excessu
hujus mensurae consistit peccatum3 dum scilicet aliquis supra debitum mo-
dum vult eas acquirere, vel retinere, quod pertinet ad rationem avaritiae quae
definitur esse immoderatus amor habendi余 unde patet, quod avaritia est pec-
catum.

AD PRiMUM ergo dicendum, quod appetitus rerum exteriorum est homini
naturalis, ut eorum quae sunt propter finem3 et ideo intantum vitio caret,
inquantum continetur sub regula sumpta ex ratione finis: avaritia autem hanc
regulam excedit3 et ideo est peccatum.

AD SECUNDUM dicendum, quod avaritia potest importare immoderantiam
circa res exteriores dupliciter: uno modo immediate quantum ad acceptionem,
vel conservationem ipsarum, ut scilicet homo plus debito eas acquirat, vel
conservet: et secundum hoc est directe peccatum in proximum3 quia in exte-
rioribus divitiis non potest unus homo superabundare, nisi alteri deficiat3 quia
bona temporalia non possunt simul possideri a multis: alio modo potest impor-
tare immoderantiam circa interiores affectiones, quas quis ad divitias habet3
puta quod immoderate aliquis divitias amet, aut desideret, aut delectetur in
eis: et sic avaritia est peccatum hominis in seipsum3 quia per hoc deordi-
natur ejus affectus, licet non deordinetur corpus, sicut per vitia carnalia: ex
consequenti autem est peccatum in Deum, sicut et omnia peccata mortalia:
inquantum homo propter bonum temporale contemnit aeternum.

AD TERTIUM dicendum, quod inclinationes naturales sunt regulandae se-
cundum rationem, quae principatum tenet in natura humana3 et ideo quamvis
senes propter naturae defectum avidius exteriorum reruminquirant subsidia,
sicut et omnis indigens quaerit suae indigentiae supplementum余 non tamen
a peccato excusantur, si debitam rationis mensuram circa divitias excedant.

 

