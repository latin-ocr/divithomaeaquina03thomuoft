QUAESTIO LXIV. ARTICULUS lv. 475

RESPONDEO dicendum, quod non licet Εἶεν-ἱείς occidere, duplici ratione.-
primo quidem, quia sunt electi ad Altaris ministerium, in quo repraesentatur
passio Christi occisi; qui cum percuteretur, non repercutiebat, ut dicitur. 1.
Petr. 2.; et ideo non competit, ut Clerici sint percussores, aut occisores:
debent enim ministri suum Dominum imitari, secundum illud Eccli. 10.: Sa-
ctcmlum judicem populi, sic et ministri ejus: czlitz ratio est, quia Clericis com-
mittitur ministerium novae legis, in qua non determinatur poena occisionis,
vel mutilationis corporalis3 et ideo ut sint idonei ministri novi testamenti,
debent a talibus abstinere.

AD PR1MUM ergo dicendum, quod Deus universaliter in omnibus operatur
quae recta sunt; in unoquoque tamen secundum ejus congruentiam3 et ideo
unusquisque debet Deum imitari in hoc, quod sibi specialiter congruit; unde
licet Deus corporaliter etiam malefactores occidat; non tamen oportet, quod.
omnes in hoc eum imitentur: Petrus autem non propria auctoritate, vel manu
Ananiam, et Sapphiram interfecit·‚ sed magis divinam sententiam de eorum
morte promulgavit: Sacerdotes autem, vel Levitae veteris testamenti erant
ministri veteris legis, secundum quam poenae corporales infligebantur3 et
ideo etiam eis occidere propria manu congruebat.

AD SECUNDUM dicendum, quod ministerium Clericorum est in melioribus
ordinatum, quam sint corporales occisiones: scilicet in his quae pertinent
ad spiritualem salutem3 et ideo non congruit eis, quod minoribus se ingerant.

AD TERTIUM dicendum, quod praelati Ecclesiarum accipiunt officium prin-
cipum terrae‚ non ut ipsi judicium sanguinis exerceant per seipsos, sed quod
eorum auctoritate per alios exerceatur.

ARTICULUS V. 360
UTRUM LICEAT ALICUI OCCIDERE SEIPSUM.

(Schr. q. 59. art. 3. ad 2. et infr. q. 124. art. Ι. ad 2. etpart. 3. q. 47. art. 6. ad3.
εἰ 4. Dist. 49. q. 5. art. 3. q. 2. ad 6. et Hebr. Π. lect. 7.).

AD QUINTUM sic proceditur. Videtur, quod alicui liceat se ipsum occi-
dere: homicidium enim est peccatum, inquantum justitiae contrariatur: sed
nullus potest sibi ipsi injustitiam facere, ut probatur in 5. Ethic. (cap. 6. et ult.);
ergo nullus peccat occidendo seipsum.

2. PRAETEREA. Occidere malefactores licet habenti publicam potestatem:
sed quandoque ille qui habet publicam potestatem, est malefactor3 ergo licet
ei occidere seipsum.

3. PRAETEREA. Licitum est, quod aliquis spontanee minus periculum subeat,
ut majus periculum vitet: sicut licitum est, quod aliquis etiam sibi ipsi amputet
membrum putridum, ut totum corpus salvetur: sed quandoque aliquis per
occisionem sui ipsius vitat majus malum, scilicet miseram vitam, vel turpi-
tudinem alicujus peccati3 ergo licet alicui occidere seipsum.

4. PRAETEREA, Sampson seipsum interfecit, ut habetur Judicum 16„ qui
tamen connumeratur inter sanctos, ut patet Heb. 11.; ergo licitum est alicui
occidere seipsum.

5.PRAETEREA, 2. Mach. 14. dicitur, quod Razias quidem seipsum inter-
fecit, eligens nobiliter mori potius, quam subditus fieri peccatoribus, et contra
natales suos indignis injuriis agi: sed nihil quod nobiliter fit, et fortiter, est
illicitum3 ergo occidere seipsum non est illicitum.

