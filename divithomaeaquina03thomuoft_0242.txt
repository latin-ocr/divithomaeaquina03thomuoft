236 QUAESTIO XXVII. ARTICULUS V.

potest Deum infinite diligere3 quia omnis virtus creaturae, sive naturalis, sive
infusa, est finita.
Et per hoc patet responsio AD OBJECTA: nam primae tres objectiones pro-

cedunt secundum hunc tertium sensum: ultima autem ratio procedit in sensu
secundo.

ARTICULUS VI. 166

UTRUM DIVINAE DILECTIONIS SIT ALIQUIS MODUS HABENDUS.
(3. Dist. 27. q. 3. art. 3. et Virt. q. 2. art. 2. ad 13).

AD SEXTUM sic proceditur. Videtur, quod divinae dilectionis sit aliquis
modus habendus: ratio enim boni consistit in modo, specie, et ordine, ut patet
per August. in lib. de Nat. Boni (cap. 3. et 4.): sed dilectio Dei est optimum
in homine, secundum illud ad Colos. 3.: Super omnia charitatem habete; ergo
dilectio Dei debet modum habere.

2. PRAETEREA. Aug. dicit in lib. de Mor. Eccl. (cap. 8.): «Dic mihi,
quaeso te, quis sit diligendi modus. Vereor enim, ne plus, minusve, quam
oportet, inflammer desiderio, et amore Domini mei >³ : frustra autem quaereret
modum, nisi esset aliquis divinae dilectionis modus; ergo est aliquis modus
divinae dilectionis.

3. PRAETEREA. Sicut Aug. dicit 4. super Gen. ad lit. (cap. 3.), modus est,
quem unicuique propria mensura praefigit: sed mensura voluntatis humanae,
sicut et actionis exterioris, est ratio ; ergo sicut in exteriori effectu charitatis
oportet habere modum a ratione praefixum, secundum illud Rom. 12.: Ra-
tiomzbile obsequium vestrum: ita etiam interior dilectio Dei debet modum
habere.

SED CONTRA est, quod Bernard. dicit in lib. de Dil. Deum (cap. L), quod
causa diligendi Deum Deus est, modus sine modo diligere.

RESPONDEO dicendum, quod, sicut patet ex inducta auctoritate Augustini
(in cugny), modus importat quamdam mensurae determinationem: haec
autem determinatio invenitur et in mensura, et in mensurato: aliter tamen,
et aliter: in mensura enim invenitur essentialiter; quia mensura secundum
seipsam est determinativa, et modificativa aliorum; in mensuratis autern in-
venitur secundum aliud, idest inquantum attingunt mensuram3 et ideo in
mensura nihil potest accipi immodificatum: sed res mensurata est immodi-
ficata‚ nisi mensuram attingat, sive deficiat, sive excedat. In omnibus autem
appetibilibus, *et agibilibus mensura est finis: quia eorum> quae appetimus,
et agimus, oportet propriam rationem ex fine accipere, ut patet per Philos.
in 2. Physic. (tex. 89.).· et ideo finis secundum seipsum habet modum: ea
vero quae sunt ad finem, habent modum ex eo, quod sunt fini proportionata3
et ideo, sicut Philos. dicit in 1. Polit. (rap. 6.) : « Appetitus finis in omnibus
artibus est absque fine, et termino »z eorum autem quae sunt ad finem, est
aliquis terminus: non enim medicus imponit aliquem terminum sanitati; sed
facit eam perfectam, quantumcumque potest3 sed medicinae imponit termi-
num: non enim dat tantum de medicina, quantum potest, sed secundum
proportionem ad sanitatem3 quam quidem proportionem si medicina exce-
deret, vel ab ea deficeret, esset immoderata: finis autem omnium actionum
humanarum, et affectionum est dilectio Dei, per quain maxime attingimus

 

 

 

