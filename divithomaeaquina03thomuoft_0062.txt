56 QUAESTIO iv. ARTicULus 1.

Circa primum quaeruntur octo.

Primo. Quid sit fides.

Secundo. ln qua vi animae sit sicut in subjecto.

Tertio. Utrum forma ejus sit charitas.

Quarto. Utrum eadem numero sit fides formata, ct informis.

Quinto. Utrum fides sit virtus.

Sexto. Utrum sit una virtus.

Septimo. De ordine ejus ad alias virtutes.

Octavo. De comparatione certitudinis ejus ad certitudinem virtutum in-
tellectualium.

ARTICULUS 1. 23

UTRUM HAEC SIT COMPETENS FIDEI DEFINITIO:
FIDES EST SUBSTANTIA SPERANDARUM RERUM
ARGUMENTUM NON APPARENTIUM.

(3. Dist. 23. q. 2. art. 1. et Veri. q. 14. art. 2. et 1-2. q. 46. art. 3.
et Rom. Ι. lect. 6. et ad Hel). 11.)-

AD PRIMUM sic proceditur. Videtur, quod sit incompetens fidei definitio,
quam Apostolus ponit ad Hebr. 11. dicens: fidas est substantia sperandarum
rerum, argunn’ntmn non apparentium: nulla enim qualitas est substantia: sed
fides est qualitas, cum sit virtus theologica, ut supra dictum est (1-2. q. 62.
art. 3.)‚· ergo non est substantia. ·

2. PRAETEREA. Diversarum virtutum diversa sunt objecta: sed res speranda
est objectum spei; non ergo debet poni in definitione fidei, tamquam ejus
objectum.

3. PRAETEREA, Fides magis perficitur per charitatem, quam per spem:
quia charitas est forma fidei, ut infra patebit (art. 3. huj. q.) ; magis ergo poni
debuit in definitione fidei res diligenda, quam res speranda.

4. PRAETEREA. ldem non debet poni in dirersis generibus: sed substantia,
et argumentum sunt diversa genera non subalternatim posita3 ergo inconve-
nienter fides dicitur esse substantia, et argumentlwm inconvenienter ergo de-
scribitur fides.

5. PRAETEREA. Per argumentum veritas manifestatur ejus, ad quod indu-
citur argumentum: sed illud dicitur esse apparens, cnjus veritas est manife-
stata3 ergo videtur oppositum implicari in hoc quod dicitur: Argumentum
non apparentium ,⁴ quia argumentum facit rem prius non apparentem postea
apparere3 ergo male dicitur: Rerum non apparentium: inconvenienter ergo
describitur fides.

IN CONTRARIL'M sufficit auctoritas Apostoli.

RESPONDEO dicendum, quod licet quidam dicant, praedicta Apostoli verba
non esse fidei definitionem, quia definitio indicat rei quidditatem, et essen-
tiam, ut habetur 6. Metaph. (lux. 19.); tamen si quis recte consideret, omnia,
ex quibus fides potest definiri, in praedicta descriptione tanguntur, licet
verba non ordinentur sub fornia definitionis: sicut etiam apud philosophos
praetermissa syllogistica forma syllogismorum principia tanguntur. Ad cujus
evidentiam considerandum est, quod cum habitus cognoscantur per actus,

 

