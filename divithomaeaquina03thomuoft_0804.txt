796 QUAESTIO cxvn. ARTIOEJLUS 11.

2. PRAETEREA. Ad liberalem pertinet quarumcumque divitiarum usus:
sed divitiae naturales sunt veriores, quam divitiae artificiales, quae in pe-
cuniis consistunt, ut patet per Philos. in 1. Polit. (cap. 5.); ergo liberalitas
non est principaliter circa pecunias.

3. PRAETEREA. Diversarum virtutum diversae sunt materiae: quia habitus
distinguuntur secundum objecta: sed res exteriores sunt materia justitiae
distributivae, et commutativae3 ergo non sunt materia liberalitatis.

SED CONTRA est, quod Philos. dicit in 4. Ethic. (cap. Ι.) quod liberalitas
videtur esse medietas quaedam circa pecunias.

Respoxnfio dicendum, quod secundumPhilos. in 4. Ethic. (ibid.) ad libe-
ralem pertinet emissivum esse: unde et alio nornine liberalitas largitas no-
minatur3 quia quod largum est, non est retentivum, sed est emissivum3 et
ad hoc idem pertinere videtur etiam nomen liberalitatis: curn enirn aliquis a
se emittit, quodammodo illud a sua custodia, et dominio liberat, et animum
suurn ab ejus affectu liberum esse ostendit: ea vero quae emittenda sunt ab
uno homine in alium, sunt bona possessa, quae nomine pecuniae significan-
tur; et ideo propria materia liberalitatis est pecunia.

AD PRIMUM ergo dicendum, quod sicut dictum est (art. praec. ad.3.)‚ libe-
ralitas non attenditur in quantitate dati, sed in affectu dantis: affectus autem
dantis disponitur secundum passiones amoris, et concupiscentiae, et per con-
sequens delectationis, et tristitiae ad ea quae dantur3 et ideo immediata ma-
teria liberalitatis sunt interiores passiones, sed pecunia exterior est objectum
ipsarum passionum.

AD SECUNDUM dicendum, quod, sicut August. dicit in lib. de Disc. Christ.
(qni cst tract. Ι. de Diversis, cap. 6.) .· «Totum quidquid homines in terra
habent, et onmia quorum sunt domini, pecunia vocatur: quia antiqui quae
habebant, in pecoribus habebant »3 et Philos. dicit in 4. Ethic. (cap. Ι.) quod
«pecunias omnia dicimus, quorum dignitas numismate mensuratur».

AD TERTIUM dicendum, quod justitia constituit aequalitatem in istis exte-
rioribus rebus: non autem ad eam proprie pertinet moderari interiores pas-
siones3 unde aliter pecunia est materia liberalitatis, et aliter justitiae.

ARTICULUS ΠΙ. 592

UTRUM UTI PECUNIA SIT ACTUS LlBERALITATlS.

(Infr. art. 4. et Quodl. 5. art. 23. cul I. et 4. Em).

AD TERTIUM sic proceditur. Videtur, quod uti pecunia non sit actus libe-
ralitatis: diversarum enim virtutum diversi sunt actus: sed uti pecunia con-
venit aliis virtutibus; sicut justitiae, et magnificentiae3 non ergo est proprius
actus liberalitatis.

2. PRAETEREA. Ad liberalem non solum pertinet dare, sed etiam accipere,
et custodire: sed acceptio, et custodia non videntur ad usum pecuniae per-
tinere3 ergo inconvenienter dicitur proprius actus liberalitatis usus pecuniae.

3. Parii-:Times Usus pecuniae non solum consistit in hoc quod pecunia
detur, sed in hoc quod expendatur: sed expendere pecuniam refertur ad ipsum
expendentem, et sic non videtur esse actus liberalitatis: dicit enim Seneca
in ς. de Benef. (cap. 9.): «Non est liberalis aliquis ex hoc quod sibi donat »; “
ergo non quilibet usus pecuniae pertinet ad liberalitatem.

 

 

