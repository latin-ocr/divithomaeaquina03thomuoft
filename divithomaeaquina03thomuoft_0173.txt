QUAESTIO XX. ARTICULUS IV. 167

stentes facilius in desperationem incidunt, secundum illud 2. ad Cor. 2.: Ne
majo-ri tristitia absorbeatur, qui ejusmodi est : sed tamen quia spei objectum est
bonum, in quod naturaliter tendit appetitus, non autem refugit ab eo natu-
raliter, sed solum propter aliquod impedimentum superveniens, ideo dire-
ctius quidem ex spe oritur gaudium, desperatio autem e converso ex tristitia.

AD TERTIUM dicendum, quod ipsa negligentia considerandi divina bene-
ficia ex accidia provenit: homo enirn affectus aliqua passione praecipue illa
cogitat, quae ad illam pertinent passionem3 unde homo in tristitiis constitu-
tus non de facili aliqua magna, et jucunda cogitat, sed solum tristia3 nisi per
magnum conatum se avertat a tristibus.

QUAESTIO XXI.

DE PRAESUMPTIONE, IN QUATUOR ARTICULOS DIVISA.

Deinde considerandum est de praesumptione.

Et circa hoc quaeruntur quatuor.

Primo. Quid sit objectum praesumptionis, cui innititur.
Secundo. Utrum sit peccatum.

Tertio. Cui opponatur.

Quarto. Ex quo vitio oriatur.

ARTICULUS I. 110
UTRUM PRAESUMPTIO INNITATUR ΠΕΟ, AN PROPRIAE VIRTUTI.

AD PRIMUM sic proceditur. Videtur, quod praesumptio, quae est peccatum
in Spiritum Sanctum, non innitatur Deo, sed propriae virtuti: quanto enim
minor est virtus, tanto magis peccat, qui ei nimis innititur: sed minor est
virtus humana, quam divina, ergo gravius peccat, qui praesumit de virtute
humana, quam qui praesumit de virtute divina: sed peccatum in Spiritum
Sanctum est gravissimum3 ergo praesumptio, quae ponitur species peccati
in Spiritum Sanctum, inhaeret virtuti humanae magis, quam divinae.

2. PRAETEREA. Ex peccato in Spiritum Sanctum alia peccata oriuntur:
peccatum enirn in Spiritum Sanctum dicitur malitia, ex qua quis peccat: sed
magis videntur alia peccata oriri ex praesumptione, qua horno praesumit de
seipso, quam ex praesumptione, qua homo praesumit de Deo; quia amor sui
est principium peccandi, ut patet per August. 14. de Civit. Dei (cap. ult.)‚·
ergo videtur, quod praesumptio, quae est peccatum in Spiritum Sanctum,
maxime innitatur virtuti humanae.

3. PRAETEREA. Peccatum provenit ex conversione inordinata ad bonurn
commutabile: sed praesumptio est quoddam peccatum; ergo magis contingit
ex conversione ad virtutem humanam, quae est bonum commutabile, quarn
ex conversione ad virtutem divinam, quae est bonum incommutabile.

