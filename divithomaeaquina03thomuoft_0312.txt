304 QUAESTIO XXXVI'I. ARTICULUS Ι.

actibus, et motibus dicitur esse id, quod est secundum intentionem3 unde per
se discordat aliquis a proximo, quando scienter, et ex intentione dissentit a
bono divino, et proximi bono, in quo debet consentire: et hoc est peccatum
mortale ex suo genere, propter contrarietatem ad charitatem3 licet primi
motus hujus discordiae propter imperfectionem actus sint peccata venialia.
Per accidens autem in humanis actibus consideratur ex hoc, quod aliquid
est praeter intentionem3 unde cum intentio aliquorum est ad aliquod bonum,
quod pertinet ad honorem Dei, vel utilitatem proximi: sed unus aestimat hoc
esse bonurn, alius autem habet contrariam opinionem, discordia tunc est per
accidens contra bonum divinum, vel proximi3 et talis discordia non est pec-
catum, nec repugnat charitati; nisi hujusmodi discordia sit, vel cum errore
circa ea, quae sunt de necessitate salutis, vel pertinacia indebite adhibeatur;
cum etiam supra dictum sit (q. 29. art. I. et art. 3. ad 2.)‚ quod concordia,
quae est charitatis effectus, est unio voluntatum, non unio opinionum. Ex
quo patet, quod discordia quandoque est ex peccato unius tantum3 puta cum
unus vult bonurn, cui alius scienter resistit: quandoque autem est cum pec-
cato utriusque, puta cum uterque dissentit a bono alterius, et uterque diligit
bonum proprium.

AD PRIMUM ergo dicendum, quod voluntas unius hominis secundum se
considerata non est regula voluntatis alterius: sed inquantum voluntas proximi
inhaeret voluntatis Dei, fit per consequens regula regulata secundum pro-
priam regulam3 et ideo discordare a tali voluntate est peccatum quia per hoc
discordatur a regula divina.

AD SECUNDUM dicendum, quod sicut voluntas hominis adhaerens Deo est
quaedam regula recta, a qua peccatum est discordare: ita etiam voluntas ho-
minis Deo contraria est quaedam perversa regula, a qua bonum est discor-
dare; facere ergo discordiam per quam tollitur bona concordia, quam cha·
ritas facit, est grave peccatum3 unde dicitur Proverb. 6.: Sex sunt, quae odit
Dominus, et septimum detestatur anima ejus: et hoc septimum ponit eum ᾳιιὶ
seminat inter fratres discordias: sed causare discordiam, per quam tollitur mala
concordia, scilicet in mala voluntate, est laudabile3 et hoc modo laudabile
fuit, quod Paulus posuit dissensionem inter eos, qui erant concordes in malo:
nam et Dominus de se dicit Matth. 10.: Non vani pacem mittere, sed gladium.

AD TERTIUM dicendum, quod discordia, quae fuit inter Paulum et Barna-
bam, fuit per accidens, et non per se: uterque enim intendebat bonum: sed
uni videbatur hoc esse bonurn, alii aliud: quod ad defectum humanum per-
tinebat: non enim erat talis controversia in his, quae sunt de necessitate sa-

lutis: quamvis hoc ipsum fuerit ex divina providentia ordinatum propter uti-
litatem inde consequentem.

ARTICULUS H. 218

UTRUM DISCORDIA SIT FILIA INANIS GLORIAE.
(Insr. q. 132. art. 5. εἰ Mal. q. 9. art. 3.).

An SECUNDUM sic proceditur. Videtur, quod discordia non sit filia inanis
gloriae: ira enim est aliud vitium ab inani gloria: sed discordia videtur esse
filia irae, secundum illud Proverb. 15.: Vir 'iracundus provocat rixas‚· ergo non
est filia inanis gloriae.

 

