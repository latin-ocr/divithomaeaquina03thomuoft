1252 QUAESTIO CLXXXVIII. ARTICULUS Ι.

mia, de religiosis domib.) ,· ergo videtur, quod non debeant esse diversae reli-
giones.

SED CONTRA est, quod in Ps. 14. scribitur ad ornatum reginae pertinere,
quod sit circumamicta varietate.

RESPONDEO dicendum, quod, sicut ex supra dictis patet (q. praec. art. 2.
et q. 186. art. 7. ), status religionis est quoddam exercitium, quo aliquis exer-
cetur ad perfectionem charitatis: sunt autem diversa charitatis opera, quibus
homo vacare potest: sunt etiam diversimodi exercitiorum ·‚ et ideo religiones
distingui possunt dupliciter : uno modo secundum diversitatem eorum, ad quae
ordinantur3 sicut si una religio ordinetur ad peregrinos hospitio suscipien-
dos, et alia ad visitandos, vel redimendos captivos: alio modo potest esse
diversitas religionum secundum diversitatem exercitiorum: puta quod in
una religione castigatur corpus per abstinentias ciborum in alia per exerci-
tium operum manualium‚vel per nuditatem, aut per aliquid aliud hujusmodi z
sed quia finis est potissimum in unoquoque, major est religionum diversitas,
quae attenditur secundum diversos fines, ad quos religiones ordinantur,
quam quae attenditur secundum diversa exercitia.

AD PRIMUM ergo dicendum, quod hoc est commune in omni religione,
quod aliquis totaliter se debet praebere ad serviendum Deo; unde ex hac
parte non est diversitas inter religiones; ut scilicet in una religione aliquis
retineat aliquid sui, et in alia aliud: est autem diversitas secundum diversa,
in quibus homo Deo servire potest, et secundum quod ad hoc homo se potest
diversimode disponere.

AD SECUNDUM dicendum, quod tria essentialia vota religionis pertinent ad
exercitium religionis, sicut quaedam principalia, ad quae omnia alia redu-
cuntur, ut supra dictum est (q. 186. art. 7. corp. et ad 2.) .· ad pbservandum
autem unumquodque eorum diversimode aliquis se disponere potest: puta
ad votum continentiae servandum se disponit aliquis per loci solitudinem,
per abstinentiam, per mutuam societatem, et per multa alia hujusmodi3 et
secundum hoc patet, quod communitas essentialium votorum compatitur di-
versitatem religionis3 turn propter diversas dispositione33 tum etiam propter
diversos fines, ut ex supra dictis patet (in corp. et q. 186. art. 7. ad 2.).

AD TERTIUM dicendum, quod in his quae ad perfectionem pertinent, epi-

scopus se habet per modum agentis, religiosi autem per modum patientis, ut
supra dictum est (q. 184. art. 7.) : agens autem, etiam in naturalibus, quanto
est superius, tanto est magis unum3 ea vero quae patiuntur, sunt diversa;
unde rationabiliter est unus episcopalis status, religiones vero diversae.
'² AD QUARTUM dicendum, quod confusio opponitur distinctioni, et ordini;
sic ergo ex multitudine religionum induceretur confusio, si ad idem, et eodem
modo diversae religiones essent absque necessitate, et utilitate; unde, ut hoc
non fiat, salubriter institutum est, ne nova religio, nisi auctoritate summi
Pontificis, instituatur.

ARTICULUS Π. 901
UTRUM ALIQUA RELIGIO INSTITUI DEBEAT AD OPERA VITAE ACTlVAE.

(Opusc. 29. cap. Ι. princ).

AD SECUNDUM sic proceditur. Videtur, quod nulla religio institui debeat
ad opera vitae activae: omnis enim religio pertinet ad perfectionis statum,

