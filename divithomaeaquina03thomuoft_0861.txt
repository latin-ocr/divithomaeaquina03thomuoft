QUAESTIO CXXV. ARTICULUS ΙΙ. 853

pericula mortis; et propter hoc antonomastice dicitur timiditas fortitudini
opponi

AD PRIMUM ergo dicendum, quod auctoritates illae loquuntur de timore
inordinato communiter sumpto, qui diversis virtutibus opponi potest.

AD SECUNDUM dicendum, quod actus humani praecipue dijudicantur ex
fine, ut ex supra dictis patet (1-2. q. ι, arl.3. ct q. 18. ιιι-ί. 6.); ad fortem autem
pertinet, ut se exponat periculis mortis propter bonum: sed ille qui se peri-
culis mortis exponit, ut fugiat servitutem, vel aliquid laboriosum, a timore
vincitur, quod est fortitudini contrarium3 unde Philos. dicit in 3. Eth. (cap. 7.)
quod «mori fugientem inopiam, vel cupidinem, vel aliquid triste, non est
fortis, sed magis timidi3 mollities est enim fugere laboriosa».

AD TERTIUM dicendum, quod, sicut supra dictum est (1-2. q. 45. art. 2),
sicut spes est principium audaciae, ita timor est principium desperationis:
unde sicut ad sortem, qui utitur audacia'moderate, praeexigitur spes, ita e
converso desperatio ex aliquo timore procedit: non autem oportet, quod quae-
libet desperatio procedat ex timore quolibet, sed ex eo, qui est generis sui:
desperatio autem, quae opponitur spei, ad aliud genus refertur, scilicet ad res
divinas: timor autem, qui opponitur fortitudini, pertinet ad pericula mortis3
unde ratio non sequitur.

ARTICULUS ΠΙ. 636

UTRUM TIMOR SIT PECCATUM MORTALE.

AD TERTIUM sic proceditur. Videtur, quod timor non sit peccatum mor-
tale: timor enim, ut supra dictum est (1-2. q. 23. art. L), est in irascibili, quae
est pars sensualitatis: sed in sensualitate est tantum peccatum veniale, ut
supra habitum est (1-2. q. 74. art. 4.),· ergo timor non est peccatum mortale.

2. PRAETEREA. Omne peccatum mortale totaliter cor avertit a Deo: hoc
autem non facit timor3 quia super illud Judic. 7.: Quiformidolosus est, etc.‚
dicit Gloss. (ordin), quod «timidus est, qui primo aspectu ad congressum
trepidat, non tamen toto corde terretur, sed reparari, et animari denuo po-
test »3 ergo timor non est peccatum mortale.

3. PRAETEREA. Peccatum mortale non solum retrahit a perfectione, sed
’ etiam a praecepto: sed timor non retrahit a praecepto, sed solum a perfe-
ctione, quia super illud Deut. 20. : Quis est homo formidolosus, et corda pavido, etc.,
dicit Gloss. (ordinas. Isid.).· «Docet, non posse quemquam professionem con-
templationis, vel militiae spiritualis arripere, qui adhuc nudari terrenis opibus
pertimescit »ς ergo timor non est peccatum mortale.

SED CONTRA est, quod pro solo peccato mortali debetur poena inferni:
quae tamen debetur timidis, secundum illud Apoc. 21.: Timidis, et incredulis,
et execratis, etc. pars erit in stagno ignis, et sulphuris, qnod ast mors seczmda; ergo
timiditas est peccatum mortale.

RESPONDEO dicendum, quod, sicut supra dictum est (α)·ί.1.])ιι]”. q), timor
peccatum est, secundum quod est inordinatus3 prout scilicet refugit quod non
est secundum rationem refugiendum: haec autem inordinatio timoris quan-
doque quidem consistit in solo appetitu sensitivo, non superveniente consensu
rationalis appetitus·‚ et sic non potest esse peccatum mortale, sed solum ve-
niale: quandoque vero hujusmodi inordinatio timoris pertingit usque ad appe-
titum rationalem, qui dicitur voluntas, quae ex libero arbitrio refugit aliquid

S. ΤΗΟΜΑΕ Summa Theologica. Vol. 111. 55

