686 QUAESTIO xcv1. ARTICULUS 11.

ARTICULUS 11. 514

UTRUM OBSERVATIONES AD CORPORUM IMMUTATIONEM ORDINATAE,
PUTA AD SANITATEM, VEL AD ALIQUOD HUJUSMODI,
SINT 1LL1C1TAE.

(Lib. 3. Contr. g. cap. 5. et opusc. 26. et Gal. 4. lect. 4.).

AD SECUNDUM sic proceditur. Videtur, quod observationes ordinatae ad
corporum immutationem, puta ad sanitatem, vel ad aliquid hujusmodi non
sint illicitae: licitum enim est uti naturalibus virtutibus corporum ad proprios
effectus inducendos: ,res autem naturales habent quasdam virtutes occultas,
quarum ratio ab homine assignari non potest; sicut quod adamas trahit fer-
rum, et multa alia, quae Augustinus enumerat lib. 21. de Civ. Dei (cap.5. et 7.);
ergo videtur, quod uti hujusmodi rebus ad corpora immutanda non sit il-
licitum.

2. PRAETEREA. Sicut corpora naturalia subduntur corporibus coelestibus,
ita etiam corpora artificialia: sed corpora naturalia sortiuntur quasdam vir-
tutes occultas speciem consequentes ex impressione coelestium corporum;
ergo et corpora artificialia, puta imagines, sortiuntur aliquam virtutem occul-
tam a corporibus coelestibus ad aliquos effectus causandos; ergo uti eis, et
aliis hujusmodi non est illicitum.

3. PRAETEREA. Daemones etiam possunt multipliciter corpora transmutare,
ut dicit Augustinus 3. de Trin. (cap. 8. et 9.).· sed eorum virtus a Deo est;
ergo licet uti eorum virtute ad aliquas hujusmodi immutationes faciendas.

SED CONTRA est, quod August. dicit in 2. de Doctr. Christ. (cap. 20.)‚ quod
« ad superstitionem pertinent molimina magicarum artium, et ligaturae, et
remedia, quae medicorum quoque disciplina condemnat, sive in praecanta-
tionibus, sive in quibusdam notis, quas characteres vocant, sive in quibuscum-
que rebus suspendendis, atque illigandis».

RESPONDEO dicendum, quod in his, quae fiunt ad aliquos effectus particu-
lares inducendos, considerandum est, utrum naturaliter videantur posse tales
effectus causare: sic enim non erit illicitum: licet enim causas naturales adhi-
bere ad proprios effectus3 unde si naturaliter non videantur posse tales effe-
ctus causare, consequens est, quod nec adhibeantur ad hos effectus causandos
tamquam causae, sed solum quasi signa3 et sic pertinent ad pacta significa-
tionum cum daemonibus inita. Unde August. dicit 21. de Civ. Dei (cap. 6.) .·
« illiciuntur daemones per creaturas, quas non ipsi, sed Deus condidit, delc-
ctabilibus pro sua diversitate diversis, non ut animalia cibis, sed ut spiritus
signis, quae cujusque delectationi congruunt, per varia genera lapidum, her-
barum, lignorum, animalium, carminum, rituum».

AD mummi ergo dicendum, quod si simpliciter adhibeantur res naturales
ad aliquos effectus producendos, ad quos putantur naturalem habere virtu-
tem, non est superstitiosum, vel illicitum, si vero adjugantur vel characteres
aliqui, vel aliqua nomina, vel aliae quaecumque vanae observationes, quae
manifestum est naturaliter efficaciam non habere, erit superstitiosum, et illi-
citum.

AD SECUNDUM dicendum, quod virtutes naturales corporum naturalium
consequuntur eorum formas substantiales, quas sortiuntur ex impressione

ΙΙ

