QUAEsno mv. ARTICULUS 1. 403

QUAESTIO LIV.

DE NEGLIGENTIA, IN TRES ARTICULOS DIVISA.

Postea considerandum est de negligentia.

Et circa hoc quaeruntur tria.

Primo. Utrum negligentia sit peccatum speciale.
Secundo. Cui virtuti opponatur.
Tertio. Utrum negligentia sit peccatum mortale.

ARTCULUS 1. 301

UTRUM NEGLIGENTIA SIT PECCATUM SPECIALE.

AD PRIMUM sic proceditur. Videtur, quod negligentia non sit peccatum
speciale: negligentia enim diligentiae opponitur: sed diligentia requiritur in
qualibet virtute3 ergo negligentia non est peccatum speciale.

2. PRAETEREA. lllud quod invenitur in quolibet peccato, non est speciale
peccatum: sed negligentia invenitur in quolibet peccato: quia omnis qui
peccat, negligit ea, per quae a peccato retrahitur3 et qui in peccato perse-
verat, negligit conteri de peccato 3 ergo negligentia non est speciale peccatum.

3. PRAETEREA. Omne speciale peccatum habet materiam determinatam:
sed negligentia non videtur habere determinatam materiam: neque enim est
circa mala, aut differentia, quia ea praetermittere nulli ad negligentiam de-
putatur: similiter etiam non est circa bona3 quia si negligenter aguntur, jam
nonrsunt bona3 ergo videtur, quod negligentia non sit vitium speciale.

SED CONTRA est, quod peccata, quae committuntur ex negligentia distin-
guuntur contra peccata, quae committuntur ex contemptu.

RESPONDEo dicendum, quod negligentia importat defectum debitae soli-
citudinis: omnis autem defectus debiti actus habet rationem peccati; unde
manifestum est, quod negligentia habet rationem peccati: et eo modo, quo
solicitudo est specialis virtutis actus, necesse est quod negligentia sit speciale
peccatum: sunt enim aliqua peccata specialia, quia sunt circa aliquam ma-
teriam specialem, sicut luxuria est circa venerea: quaedam autem sunt vitia
specialia propter specialitatem actus se extendentis ad omnem materiam: et
hujusmodi sunt omnia vitia, quae sunt circa actum rationis: nam quilibet
actus rationis se extendit ad quamlibet materiam moralem3 et ideo, cum εο-
licitudo sit quidam specialis actus rationis, ut supra habitum est (q. 47. art. 9.),

consequens est, quod negligentia, quae importat solicitudinis defectum, sit
speciale peccatum.

AD PRIMUM ergo dicendum, quod diligentia videtur esse idem solicitudini;
quia in his, quae diligimus, majorem solicitudinem adhibemus, unde dili-

gentia‚ sicut solicitudo, requiruntur ad quamlibet virtutem, inquantum in
qualibet virtute requiruntur debiti actus rationis.

