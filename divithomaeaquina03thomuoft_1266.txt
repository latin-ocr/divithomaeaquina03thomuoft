1258 QUAESTIO CLXXXVIII. ARTICULUS V.

stianam »: sed perfectio christianae virtutis maxime videtur ad religiosos per-
tinere; ergo eorum non est studio literarum insistere.

2. PRAETEREA. Id quod est dissensionis principium, religiosis non com-
petit, qui in unitatem pacis congregantur: sed studium dissensionem inducit;
unde et in philosophis subsecuta est diversitas sectarum, unde et Hieron.
super Epist: ad Titum (cap. Ι. sup. illud.- Et constituas per civitates) dicit: « An-
tequam diaboli instinctu studia in religione fierent, et diceretur in populis:
Ego sum Pauli, ego Apollo, ego Cephae etc. »3 ergo videtur, qnod nulla Re-
ligio debeat institui ad studendum.

3. PRAETEREA. Prosessio christianae religionis differre debet a professione
Gentilium: sed apud Gentiles aliqui philosophiam profitebantur3 et nunc
etiam aliqui saeculares dicuntur aliquarum scientiarum professores; non ergo
religiosis competit studium literarum.

SED CONTRA est, quod Hieronymus in Epistola (103.) ad Paulin. invitat
eum ad discendum in statu monastico, dicens: ‹< Discamus in terris, quorum
scientia nobis perseveret in caelis »; et infra: «quidquid quaesieris, tecum
scire conabor >).

RESPONm-:o dicendum, quod, sicut dictum est (art. 2. huj. q), religio potest
ordinari ad vitam activam, et ad vitam contemplativam: inter opera autem
vitae activae principaliora sunt illa, quae ordinantur directe ad salutem ani·
marum, sicut praedicare, et alia hujusmodi: competit ergo studium litera-
rum religiosis tripliciter. Primo quidem quantum ad id, quod est proprium
contemplativae vitae, ad quam studium literarum dupliciter adjuvat: uno modo,
directe coadjuvando ad contemplandum, illuminando scilicet intellectum:
vita enim contemplativa, de qua nunc loquimur, principaliter ordinatur ad
considerationem divinorum, ut supra habitum est (q. 180. art. 4.), in qua di-
rigitur homo per studium ad considerandum divina; unde in laudem viri
justi dicitur in Psal. 1. quod in lege Domini meditabitur die, ac ποίην etEccli. 39.
dicitur: Sapientiam antiquorum exquiret sapiens, et in Prophetis vacabit. Alio
modo studium literarum juvat ad contemplativam vitam indirecte, removendo
contemplationis pericula, scilicet errores, qui in contemplatione divinorum
frequenter accidunt his, qui Scripturas ignorant: sicut in Collationibus Pa-
trum (collat. 10. q. 3.) legitur, quod Abbas Serapion propter simplicitatem
incidit in errorem Anthropomorphitarum, idest eorum, qui Deum habere
humanam formam arbitrantur; unde dicit Gregor. in 6. Moral. (cap. 17.), quod
« nonnulli, dum plus exquirunt contemplando, quam capiant, usque ad per-
versa dogmata erumpunt: et dum veritatis esse discipuli humiliter negligunt,
magistri errorum fiunt; et propter hoc dicitur Eccle. 2.: Cogitavi in corde meo ·
abstrahere a vino carnem meam, ut animum meum transferrem ad sapientiam, cle-
vitaremque stultitiam. Secundo necessarium est studium literarum religiosis in-
stitutis ad praedicandum, et alia hujusmodi exercendum3 unde Apostol. dicit
ad Tit. 1. de Episcopo, ad cujus officium hujusmodi actus pertinent: Am-
plectentem eum, qui secundum doctrinam est, fidelem sermonem, ut potens sit exhor-
tari in doctrina sana, et eos, qni contradicunt, arguere : nec obstat, quod apostoli
absque studio literarum ad praedicandum sunt missi, quia, ut Hieronymus
dicit in Epistola ad Paulin. (q. 103), « quidquid aliis exercitatio, et quotidiana
in lege Dei meditatio tribuere solet, hoc illis Spiritus Sanctus suggerebat».
Tertio studium literarum religioni congruit quantum ad id, quod est omni
religioni commune: valet enim ad vitandum carnis lasciviam3 unde et Hie-
ron. dicit ad Rusticum monachum (epist. .1.).· « Ama Scripturarum scientiam,

 

