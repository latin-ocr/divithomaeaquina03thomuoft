QUAESTIO CLXXXV. ARTICULUS VH. 1215

que minus cst criminis habenti tollere, quam, curn possis, et abundes, dene-
gare indigentibus n: sed violenter tollere alienum, est peccatum mortale;
ergo Episcopi mortaliter peccant, sica quae eis supersunt, pauperibus non
largiantur.

2. PRAETEREA. Super illud Isa. 3.: Rapina pauperum in domo vestra, dicit
Gloss. Hieron. (ordin.) quod bona ecclesiastica sunt paupertari: sed quicumque
id quod est alterius sibi reservat, aut aliis dat, peccat mortaliter, et tenetur
ad restitutionem3 ergo si Episcopi bona ecclesiastica, quae eis superfluunt,
sibi retineant, vel consanguineis, vel amicis largiantur, videtur quod tenean-
tur ad restitutionem.

3. PRAETEREA. Multo magis aliquis potest de rebus Ecclesiae ea, quae
sibi sunt necessaria, accipere quam superflua congregare: sed Hieronymus
dicit in epist. ad Damasum Papam (quid simila hab. in Regula Monach. Hieron.
adscripta cap. de Pauperl.; vid. cap. Chricos, r. q. 2.) .· (( Clericos illos convenit
stipendiis Ecclesiae sustentare, quibus parentum, et propinquorum bona nulla
suffragantur: qui autem bonis parentum, et opibus propriis sustentari pos-
sunt, si quod pauperum est, accipiunt, sacrilegium committunt, et incur-
runt»; unde Apostolus dicit 1. ad Tim. 5.: Si quis fidelis habet viduas, submini-
stret illis, et non gravetur Ecclesim ut his, quae vere viduae sunt, sufficiat; ergo
multo magis Episcopi mortaliter peccant, si ea quae eis superfluunt de bonis
ecclesiasticis, pauperibus non largiantur.

SED CONTRA est, quod plures Episcopi ea quae supersunt, non largiuntur Δ

pauperibus, sed expendere videntur laudabiliter ad reditus Ecclesiae am-
pliandos.

RESPONDEO dicendum, quod aliter est dicendum de propriis bonis, quae
Episcopi possidere possunt, et de bonis ecclesiasticis.- nam propriorum bono-
rum verum dominium habent3 unde ex ipsa rerum conditione non obligantur,
ut ea aliis conferant3 sed possunt ea vel sibi retinere, vel etiam aliis pro
libito elargiri: possunt tamen in eorum dispensatione peccare propter inor-
dinationem affectum per quam contingit, vel quod sibi plura conferant quam
oporteat, vel aliis etiam non subveniant, secundum quod requirit debitum
charitatis: non tamen tenentur ad restitutionem, quia hujusmodi res sunt
eorum dominio deputatae. Sed ecclesiasticorum bonorum sunt dispensatores,
vel procuratores: dicit enim August. ad Bonifacium (epist.185. al. 50.) .· «Si
privatim possidemus quae nobis sufficiant, non illa nostra sunt, sed paupe-
rum, quorum procurationem quodammodo gerimus; non proprietatem nobis
usurpatione damnabili vindicamus »z ad dispensationem autem requiritur
bona fides, secundum illud 1. ad Cor. 4: Hic jam quaeritur inter dispensatores,
ut fidelis quis inveniatur: sunt autem bona ecclesiastica non solum in usus
pauperum, sed etiarn ad cultum divinum, et necessitates ministrorum expen-
denda: unde dicitur 12. q. 2. (cap. 28.) .· «De reditibus Ecclesiae, vel obla-
tione fidelium, sola Episcopo ex his una portio remittatur; duae ecclesiasticis
fabricis, et erogationi pauperum profuturae, a presbytero sub periculo sui
ordinis ministrentur: ultimo clericis pro singulorum meritis dividatur »3 si
ergo distincta sint bona, quae debent in usum Episcopi cedere, ab his quae
sunt pauperibus, et ministris, et cultui Ecclesiae eroganda, et aliquid sibi re-
tinuerit Episcopus de his, quae sunt pauperibus eroganda, vel etiam in usum
ministrorum, aut in cultum divinum expendenda, non est dubium, quin contra
fidem dispensationis agat, et mortaliter peccet, et ad restitutionem teneatur.
De his autem, quae sunt specialiter suo usui deputata, videtur esse eadem

