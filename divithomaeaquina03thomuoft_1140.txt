1132 QUAESTIO CLXXIV. ARTICULUS 111.

jumentis, et volucribus, et reptilibus, et piscibus; et hoc totum fuit ex divina in-
spiratione, nam praemittitur: Dedit Deus sapientiam Salomoni, et prudentiam
multam nimis. Hi tamen duo gradus sunt infra prophetiam proprie dictam3
quia non attingunt ad supernaturalem veritatem: illa autem prophetia, in
qua manifestatur supernaturalis veritas per imaginariam visionem, diversifi-
catur primo secundum differentiam somnii, quod fit in dormiendo, et visio-
nis, quae fit in vigilando, quae pertinet ad altiorem gradum prophetiae: quia
major vis prophetici luminis esse videtur, quae aliquem occupatum circa sen-
sibilia in vigilando abstrahit ad supernaturalia, quam illa quae animam ho-
minis abstractam a sensibilibus invenit in dormiendo: secundo autem diversi-
ficantur gradus prophetiae quantum ad expressionem signorum imaginabilium,
quibus veritas intelligibilis exprimitur. Et quia signa maxime expressa intel-
ligibilis veritatis sunt verba, ideo altior gradus prophetiae videtur, quando
Propheta audit verba exprimentia intelligibilem veritatem, sive in vigilando,
sive in dormiendo, quam quando videt aliquas res significativas veritatis:
sicut septem spicae plenae significant septem annos ubertatis (Gen. 41),
in quibus etiam signis tanto videtur prophetia esse altior, quanto signa sunt
magis expressa: sicut quando Jeremias vidit incendium civitatis sub similitu-
dine ollae succensae, sicut dicitur Jerem. 1.: tertio autem ostenditur altior
esse gradus prophetiae, quando Propheta non solum videt signa verborum,
vel factorum, sed etiam videt vel in vigilando, vel in dormiendo aliquem sibi
colloquentem, aut aliquid demonstrantem: quia per hoc ostenditur, quod mens
Prophetae magis appropinquat ad causam revelantem: quarto autem potest
attendi altitudo gradus prophetalis ex conditione ejus qui videtur: nam altior
gradus prophetiae est, si ille qui loquitur, vel demonstrat, videatur in vigi-
lando, vel in dormiendo in specie Angeli, quam si videatur in specie homi-
nis: et adhuc altior, si videatur in dormiendo, vel in vigilando in specie Dei,
secundum illud lsaiae 6. : Vidi Dominum sedent-sm. Super omnes autem hos
gradus est tertiam genus prophetiae, in quo intelligibilis veritas, et superna-
turalis, absque imaginaria visione ostenditur: quae tamen excedit rationem
prophetiae proprie dictae, ut dictum est (art. praec. ad 3.); et ideo conse-
quens est, quod gradus prophetiae proprie dictae distinguantur secundum
imaginariam visionem.

AD PRIMUM ergo dicendum, quod discretio luminis intelligibilis non potest
a nobis cognosci, nisi secundum quod judicatur per aliqua signa imaginaria,
vel sensibilia3 et ideo ex diversitate imaginatorum perpenditur diversitas in-
tellectualis luminis.

AD SECUNDUM dicendum, quod, sicut supra dictum est (q. 171. art. 2.),
prophetia non est per modum habitus immanentis, sed magis per modum
passionis transeuntis ; unde non est inconveniens, quod uni et eidem Prophetae
fiat revelatio prophetica diversis vicibus secundum diversos gradus.

AD TERT1UM dicendum, quod dicta, et facta, de quibus ibi fit mentio, non
pertinent ad revelationem prophetiae, sed ad denuntiationem, quae fit secun-
dum dispositionem eorum, quibus denuntiatur id, quod Prophetae revelatum
est: et hoc fit quandoque per dicta, quandoque per facta: denuntiatio autem,
ct operatio miraculorum consequenter se habent ad prophetiam, ut supra
dictum est (q. 171. art. 1.).

 

