844 QUAESTIO Cxxm. ARTICULUS XII.

quod «fortitudo sine justitia iniquitatis est materia: quo enim validior est,
eo promptior ut inferiorem opprimat».

QUARTUM concedimus.

AD QUINTUM dicendum, quod liberalitas utilis est in quibusdam particu-
laribus beneficiis: sed fortitudo habet utilitatem generalem ad conservandum
totum justitiae ordinem3 et ideo Philos. dicit in 1. Rethoric. (cap. 9.) quod

«justi, et fortes maxime amantur, quia sunt maxime utiles in bello, et in
pace ».

QUAESTIO CXXIV.

DE MARTYRIO, IN QUINQUE ARTICULOS DIVISA.

Deinde considerandum est de Martyrio.

Et circa hoc quaeruntur quinque.

Primo. Utrum martyrium sit actus virtutis.
Secundo. Cujus virtutis sit actus.

Tertio. De perfectione hujus actus.
Quarto. De poena martyrii.

Quinto. De causa.

ARTICULUS 1. 629
UTRUM MARTYRIUM SIT ACTUS VIRTUTIS.

AD PRIMUM sic proceditur. Videtur, quod martyrium non sit actus virtu-
tis: omnis enim actus virtutis est voluntarius: sed martyrium quandoque
non est voluntarium3 ut patet definnocentibus pro Christo occisis, de quibus
dicit Hilar. super Matth. (can. 1.) quod in aeternitatis profectum per martyrii
gloriam efferebantur3 ergo martyrium non est actus virtutis.

2. PRAETEREA. Nullum illicitum est actus virtutis: sed occidere seipsum
est illicitum, ut supra habitum est (q. 64. ant. 5.) per quod tamen martyrium
consummatur: dicit enim August. in 1. de Civ. Dei (cap. 26.) quod « quae-
dam sanctae foeminae tempore persecutionis, ut insectatores suae pudicitiae
devitarent, se in fluvium dejecerunt, eoque modo defunctae sunt, eorumque
martyria in catholica Ecclesia veneratione celeberrima frequentantur »; non
ergo martyrium est actus virtutis.

3. PRAETEREA. Laudabile est, quod aliquis sponte se offerat ad exequen-
dum actum virtutis: sed non est laudabile, quod aliquis martyrio se ingerat,
scd magis videtur esse praesumptuosum, ct periculosum; non ergo marty-
rium est actus virtutis.

SED CONTRA est, quod praemium beatitudinis non debetur nisi actui vir-
tutis: debetur autem martyrii), secundum illud Matth. 5.: Beati, qui persecu-
tionum patiunturpropterjustitiam, quoniam ipsorum est regnum coelorum ; crgo
martyrium est actus virtutis.

 

