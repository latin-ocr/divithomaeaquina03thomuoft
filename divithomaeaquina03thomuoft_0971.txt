QUAESTIO CXLVIII. ARTICULUS IV. 963

An TERTIUM dicendum, quod in quibuscumque aliis vitiis diversae cir-
cumstantiae habent diversa motiva, oportet accipi diversas specics vitiorum
secundum diversas circumstantias: sed hoc non contingit in omnibus, ut supra
dictum est (1-2 q. 72. art. 9.).

ARTICULUS V. 718
UTRUM GULA SIT VITIUM CAPITALE.

(Mal. q. 8 art. 1. corp. et ad 6. ct q. 13. art. 3. et q. 14. art. 4.).

AD QUINTUM sic proceditur. Videtur, quod gula non sit vitium capitale:
vitia enirn capitalia dicuntur, ex quibus alia oriuntur secundum rationem cau-
sae finalis: sed cibus, circa quem est gula, non habet rationem finis: non
enim propter se quaeritur, sed propter corporis nutritionem; ergo gula non
est vitium capitale.

2. PRAETEREA. Vitium capitale aliquam principalitatem habere videtur in
ratione peccati: sed hoc non competit gulae3 quia videtur esse secundum suum
genus minimum peccatorum, utpote plus appropinquans ad id, quod est se-
cundum naturamg ergo gula non videtur esse vitium capitale.

3. PRAETEREA. Peccatum contingit ex hoc, quod aliquis recedit a bono
honesto propter aliquid utile praesenti vitae, vel delectabile sensui: sed circa
bona, quae habent rationem utilis, ponitur unum tantum vitium capitale, sci-
licet avaritia3 ergo et circa delectationes videtur esse ponendum unum tan-
tum vitium capitale: ponitur autem luxuria, quae est majus vitium, quam gula,
et circa majores delectationes3 ergo gula non est vitium capitale.

SED CONTRA est, quod Gregor. 31. Moral. (cap. 17.) computat gulam inter
vitia capitalia.

RESPONDEO dicendum, quod, sicut supra dictum est (1—2. q. 84. art. 3),
vitium capitale dicitur, ex quo alia vitia oriuntur secundum rationem causae
finalis3 inquantum scilicet habet finem multum appetibilem: unde ex ejus
appetitu homines provocantur multipliciter ad peccandum: ex hoc autern
aliquis finis redditur multum appetibilis, quod habet aliquam de conditionibus
felicitatis, quae est naturaliter appetibilis: pertinet autem ad rationem felici-
tatis delectatio, ut patet in 1. Eth. (cap. 8), et in 10. (cap. 3. 7. ut 3.) ,· et ideo
vitium gulae, quod est circa delectationes tactus, quae sunt praecipuae inter
alias, convenienter ponitur inter vitia capitalia.

AD PRIMUM ergo dicendum, quod ipse cibus ordinatur quidem ad aliquid
sicut ad finem: sed quia ille finis, scilicet conservatio vitae, est maxime ap-
petibilis, quae sine cibo conservari non potest, inde etiam est quod ipse cibus
est maxime appetibilis: et ad hoc fere totus labor humanae vitae ordinatur,
secundum illud Eccle. 6.: Omnis labor homini in ore ejus, et tamen magis gula
videtur esse circa delectationes cibi, quam circa cibos: propter quod, ut
August. dicit in lib. de Vera Religione (cap-53), ι( quibus vilis corporis salus
est, malunt vesci (in quo scilicet delectatio est) quam saturari3 cum omnis
finis illius voluptatis sit non sitire, atque esurire».

AD SECUNDUM dicendum, quod finis in peccato accipitur ex parte conver-
sionis: sed gravitas peccati accipitur ex parte aversionis3 et ideo non oportet
vitium capitale, quod habet finem maxime appetibilem, habere magnam gra-
vitatem.

