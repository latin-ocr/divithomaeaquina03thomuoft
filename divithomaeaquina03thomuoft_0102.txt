96 QUAESTIO X. ARTICULUS IV.

2. PRAETEREA. Fides intentionem dirigit: sed nullum bonum potest esse,
quod non est ex intentione recta3 ergo in infidelibus nulla actio potest esse
bona.

3. PRAETEREA. Corrupto priori, corrumpitur et posterius: sed actus fidei
praecedit actus omnium virtutum, ergo cum in infidelibus non sit actus fidei,
nullum bonum opus facere possunt, sed in omni actu suo peccant.

SED CONTRA est, quod de Cornelio adhuc infideli existente dictum est
(Act. ro), quod acceptae erant elcemosynae ejus Da0; ergo non omnis actio in-
fidelis est peccatum, sed aliqua ejus actio est bona.

RESPONDEO dicendum, quod, sicut supra dictum est (1-2. q. 85. art. ι. etz),
peccatum mortale tollit gratiam gratum facientem, non autem totaliter cor-
rumpit bonum naturae; unde cum infidelitas sit quoddam peccatum mortale,
infideles quidem gratia carent, remanet tamen in eis aliquod bonum naturae;
unde manifestum est, quod infideles non possunt operari bona opera, quae
sunt ex gratia, scilicet opera meritoria: tamen bona opera, ad quae sufficit
bonum naturae, aliqualiter operari possunt: unde non oportet, quod in omni
suo opere peccent, sed quandocumque aliquod opus operantur ex infidelitate,
tunc peccant: sicut enim habens fidem potest aliquod peccatum committere
in actu, quem non refert ad fidei finem, vel venialiter, vel etiarn mortaliter
peccando: ita etiam infidelis potest aliquem actum bonum facere in eo quod
non refert ad finem infidelitatis.

AD PRIMUM ergo dicendum, quod verbum illud est intelligendum, vel quia
vita infidelium non potest esse sine peccato, cum peccata sine fide non tol-
lantur: vel quia quidquid agunt ex infidelitate, peccatum est: unde ibid. (non
in Glos. sed ex Aug. lib. 4. cont. Julian. cap. 3.) subditur: Quia omnis infideliter
vivens, vel agens vehementer peccat.

AD SECUNDUM dicendum, quod fides dirigit intentionem respectu finis
ultimi supernaturalis: sed lumen etiam naturalis rationis potest dirigere in-
tentionem respectu alicujus boni connaturalis.

AD TERTIUM dicendum, quod per infidelitatem non corrumpitur totaliter
in infidelibus ratio naturalis, quin remaneat in eis aliqua veri cognitio, per
quam facere possunt aliquod opus de genere bonorum: de Cornelio tamen
sciendum est, quod infidelis non erat: alioquin ejus operatio accepta non
fuisset Deo, cui sine fide nullus potest placere: habebat autem fidem impli-
citam, nondum manifestata Evangelii veritate; unde ut eum in fide plenius
instrueret, mittitur ad eum Petrus.

ARTICULUS v. ss
UTRUM SINT PLURES INFIDELITATIS SPECIES.

(Infr. q. H. art. r. corp. et q. 94. art. Ι. ad 1.).

AD QUINTUM sic proceditur. Videtur, quod non sint plures infidelitatis
species : cum enim fides, et infidelitas sint contraria, oportet quod sint circa
idem: sed formale objectum fidei est veritas prima, a qua habet unitatem,
licet multa materialiter credat3 ergo etiam objectum infidelitatis cst veritas
prima: ea vero, quae discredit infidelis, materialiter se habent in infidelitate:
sed differentia secundum speciem non attenditur secundum principia mate-

 

