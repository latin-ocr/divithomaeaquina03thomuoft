758 QUAESTIO CVIII. ARTICULUS ΙΙ.

2. PRAETEREA. Ad actum illum non debet ordinari specialis virtus, ad
quem homo sufficienter disponitur per alias virtutes: sed ad vindicandum
mala sufficienter disponitur homo per virtutem fortitudinis, et per zelum;
non ergo vindicatio debet poni specialis virtus.

3. PRAETEREA. Cuilibet speciali virtuti aliquod speciale vitium opponi-
tur: sed vindicationi non videtur opponi aliquod vitium speciale; ergo non
est specialis virtus. ,

SED CONTRA est, quod Tull. (ΠΙ). 2. de Invent.) ponit eam partem ju-
stitiae.

RESPONDEO dicendum, quod, sicut Philos. dicit in 2. Ethic. (circ. princ),
aptitudo ad virtutem inest nobis a natura, licet complementum virtutis sit
per assuetudinem, vel per aliquam aliam causam; unde patet, quod virtutes
perficiunt nos ad prosequendum debito modo inclinationes naturales, quae
pertinent ad jus naturale3 et ideo ad quamlibet inclinationem naturalem de-
terminatam ordinatur aliqua virtus specialis: est autem quaedam specialis
inclinatio naturae ad removendum nocumenta; unde et animalibus datur vis
irascibilis separatim a vi concupiscibili: repellit autem homo ¹nocumenta
per hoc quod se defendit contra injurias, ne ei inferantur, vel illatas jam
injurias ulciscitur non intentione nocendi, sed intentione removendi nocu- ·
menta: hoc autem pertinet ad vindicationem: dicit enim Tullius in sua
Rhetorica (loc. supr. cit), quod α vindicatio est, per quarn vis, aut injuria,
et omnino quidquid obscurum (obfuturum) est, idest ignominiosum, defen-
dendo, aut ulciscendo propulsatur »3 unde vindicatio est specialis virtus.

AD PRIMUM ergo dicendum, quod sicut recompensatio debiti legalis per-
tinet ad justitiam commutativam, recompensatio autem debiti moralis, quod
nascitur ex particulari beneficio exhibito, pertinet ad virtutem gratiae: ita
etiam punitio peccatorum, secundum quod pertinet ad publicam justitiam,
est actus justitiae commutativee3 secundum autem quod pertinet ad immu-
nitatem alicujus personae singularis, a qua injuria propulsatur, pertinet ad
virtutem vindicationis.

AD SECUNDUM dicendum, quod fortitudo disponit ad vindictam remo—
vendo prohibens, scilicet timorem periculi imminentis: zelus autern, secun-
dum quod importat fervorem amoris, importat primam radicem vindicationis,
prout aliquis vindicat injurias Dei, vel proximorum, quas ex charitate reputat
quasi suas: cujuslibet autem virtutis actus ex radice charitatis procedit: quia,
ut Gregorius dicit in quadam homilia (27. in Evang.) .· ι( Nihil habet viridi-
tatis ramus boni operis, si non procedat ex radice charitatis >›.

AD TERTIUM dicendum, quod vindicationi opponuntur duo vitia: unum
quidem per excessum, scilicet peccatum crudelitatis, vel saevitiae, quae ex-
cedit mensura in puniendo z alind autem estvitit1ni‚quod consistit in defectu;
sicut cum aliquis est nimis remissus in puniendo3 unde dicitur, Prov. 13.:
Qui parcit-vi1·gczc‚ odit silium suum .· virtus autem vindicationis consistit in
hoc, ut homo secundum omnes circumstantias debitam mensuram in vindi·
cando conservet.

 

 

