QUAESTIO XXIV. ARTICULUS Υ. 189

ARTICULUS V. 128
UTRUM CHARITAS AUGEATUR PER ADDITIONEM.
(1-2. q. 52. art. 2. et Ι. Dist. 17. q. 2. art. 2. cl Virt. q. r. art. IL).

AD QUINTUM sic proceditur. Videtur, quod charitas augeatur per additio-
nem: sicut enirn est augmentum secundum quantitatem corporalem, ita se-
cundum quantitatem virtualem: sed augmentum quantitatis corporalis fit per
additionem: dicit enim Philos. in 1. de Gen. (tax. 31), quod augmentum est
praeexistenti magnitudini additamentum3 ergo etiam augmentum charitat-is,
quod est secundum virtualem quantitatem, erit per additionem.

2. PRAETEREA. Charitas in anima est quoddam spirituale lumen, secun-
dum illud 1. Joan. 2.: Qui diligit fratrem snum, in lumina manet: sed lumen
crescit in aere per additionem, sicut in domolumen crescit, alia candela su-
peraccensa3 ergo etiam charitas crescit in anima per additionem.

3. PRAETEREA. Augere charitatem ad Deum pertinet, sicut et ipsam creare,
secundum illud 2. ad Cor. 9.: Aug-eluit ‘incrementa frugum justitiae restrae : sed
Deus primo infundendo charitatem aliquid facit in anima, quod ibi prius non
erat3 ergo etiam augendo charitatem aliquid ibi facit, quod prius non erat3
ergo charitas augetur per additionem.

SED CONTRA est, quod charitas est forma simplex: simplex autem addi-
tum simplici non facit aliquid majus, ut probatur in 3. Physic. (tat. 59. et
lib. 3. Metaph. tex. 16.); ergo charitas non augetur per additionem.

RESPONDEO dicendum, quod omnis additio est alicujus ad aliquid: unde
in omni additione oportet saltem praeintelligere distinctionem eorum, quo-
rum unum additur alteri ante ipsam additionem; si ergo charitas addatur
charitati, oportet praesupponi charitatem additam, ut distinctam a charitate,
cui additur, non quidem ex necessitate secundum esse, sed saltem secundum
intellect‘um: posset enim Deus etiam quantitatem corporalem augere, ad-
dendo aliquam magnitudinem non prius existentem, sed tunc creatam3quae
quamvis prius non fuerit in rerum natura, habet tamen in se unde ejus di-
stinctio intelligi possit a quantitate, cui additur; si ergo charitas addatur cha-
ritati, oportet praesupponere‚ ad minus secundum intellectum,distinctionem
unius charitatis ab alia.

Distinctio autem in formis est duplex: una quidem secundum speciem:
alia autem secundum numerum. Distinctio quidem secundum speciem in ha-
bitibus est secundum objectorum diversitatem: distinctio vero secundum nu-
merum est secundum diversitatem subjecti3 potest ergo contingere, quod
aliquis habitus per additionem augeatur, dum extenditur ad quaedam objecta,
ad quae prius se non extendebat: et sic augetur scientia geometriae in eo,
qui de novo incipit scire aliqua geometricalia, quae prius nesciebat: hoc
autem non potest dici de charitate: quia etiam minima charitas se extendit
ad omnia illa, quae sunt ex charitate diligenda: non ergo talis additio in
augmento charitatis potest intelligi, praesupposita distinctione secundum
speciem charitatis additae ad eam, cui additur. Relinquitur ergo, quod si fiat
additio charitatis ad charitatem, hoc fiat praesupposita distinctione secundum
numerum, quae est secundum diversitatem subjectorum: sicut albedo augetur
per hoc, quod album additur albo, quamvis hoc augmento non fiat aliquid

