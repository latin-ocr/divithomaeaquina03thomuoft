1248 QUAESTIO CLXXXVII. ARTICULUS V.

pauper; ubi dicit Gloss. (ord. Cassiam: «Hoc dixit Christus de se ex forma
servi »ς et infra: « Mendicus est, qui ab alio petit; et pauper, qui sibi non
sufficit »3 et in Psal. 69.: Ego egenus, et pauper sum: ubi dicit Gloss. (interl.
et ord. Cassiam.- α Egenus, idest petens; et pauper, idest insufficiens mihi, quia
mundanas copias non habeo »3 et Hieronymus dicit in quadam epistola:
«Cave, ne Domino tuo mendicante (scilicet Christo) alienas divitias con-
geras »3 ergo conveniens est religiosis mendicare.

RESPONDEO dicendum, quod circa mendicationem duo possunt considerari.
Unum quidem ex parte actus ipsius mendicationis, qui habet sibi quamdam
abjectionem conjunctam: illi enim videntur abjectissimi inter homines esse,
qui non solum sunt pauperes, sed intantum sunt egentes, quod necesse ha-
bent ab aliis victum accipere3 et secundum hoc causa humilitatis aliqui lau-
dabiliter mendicant3 sicut et alia assumunt, quae ad abjectionem quamdam
pertinent, quasi efficacissimam medicinam contra superbiam, quam vel in
seipsis, vel etiam in aliis per exemplum extinguere volunt: sicut enirn infir-
mitas, quae est ex superexcessu caloris, efficacissime sanatur per ea, quae in
frigiditate excedunt: ita etiam pronitas ad superbiam efficacissime curatur
per ea, quae multum abjecta videntur3 et ideo dicitur in Decr. de Poenit.
Dist. 2. (caps-Si quis semel): « Exercitia humilitatis sunt, si quis se vilioribus
officiis subdat, et ministeriis indignioribus tradat, ita namque arrogantiae, et
humanae gloriae vitium curari poterit» ; unde Hieronymus in Epist. ad Ocea-
num (q. 30. sap. 4.) commendat Fabiolam de hoc, quod optabat c( ut suis divi-
tiis pariter effusis pro Christo, stipem acciperet » ; quod etiam beatus Alexius
perfecit, qui omnibus suis propter Christum dimissis, gaudebat se etiam a
servis suis, eleemosynas accepisse: et de beato Arsenio legitur in Vitis Pa-
trum (lib. 5. libello 6.)‚ quod gratias egit de hoc, quod necessitate cogente,
oportuit eum eleemosynam petere3 unde et in poenitentiam pro gravibus
culpis injungitur aliquibus, ut peregrinentur mendicantes: sed qui humilitas,
sicut et caeterae virtutes, absque discretione esse non debet, ideo oportet di-
screte mendicitatem ad humiliationem assumere, ut ex hoc homo notam
cupiditatis non incurrat, vel cujuscumque alterius indecentis: alio modo potest
considerari mendicitas ex parte ejus, quod quis mendicando acquirit; et sic
ad mendicandum potest homo ex duobus induci: uno modo ex cupiditate ha-
bendi divitias, vel victum otiose: et talis mendicitas est illicita: alio modo ex
necessitate, vel utilitate: ex necessitate quidem, sicut cum aliquis non potest
aliunde habere unde vivat, nisi mendicet: ex utilitate autem, sicut cum ali-
quis intendit ad aliquid utile perficiendum, quod sine eleemosynis fidelium
facere non potest: sicut petuntur eleemosynae pro constructione pontis, vel
ecclesiae, vel quibuscumque aliis operibus, quae vergunt in utilitatem com-
munem3 sicut scholares, ut possint vacare studio sapientiae3 et hoc modo
mendicitas est licita, sicut saecularibus, ita religiosis.

An Panion ergo dicendum, quod Augustinus ibi loquitur expresse de his
qui ex cupiditate mendicant.

AD SECUNDUM dicendum, quod prima Glossa loquitur de petitione, quae
fit ex cupiditate, ut patet ex verbis Apostoli: alia autem Glossa loquitur de
illis, qui absque omni utilitate, quan] faciunt, necessaria petunt, ut otiosi vi-
vant: non autem otiose vivit, qui qualitercumque utiliter vivit.

AD TERTIUM dicendum, quod ex illo praecepto legis divinae non prohi-
betur alicui mendicare; sed prohibetur divitibus, ne tam tenaces sint, ut ,pro-
pterhoc aliqui egestate mendicare cogantur: lex autem civilis imponit poenam

 

