1174 QUAESTIO CLXXXI. ARTICULUS 1.

AD TERTIUM dicendum, quod sicut virtus quae ordinatur in finem alte-
rius virtutis, transit quodammodo in speciem ejus: ita etiarn quando aliquis
utitur his quae sunt vitae activae, solum prout disponunt ad contempla—
tionem, comprehenduntur sub vita contemplativa, in his autem qui ope-
ribus virtutum moralium intendunt, tamquam secundum se bonis, non autem
tamquam disponentibus ad vitam contemplativam, virtutes morales pertinent
ad vitam activam: quamvis etiarn dici possit, quod vita activa dispositio sit
ad vitam contemplativam.

ARTICULUS Π. 857
UTRUM PRUDENTIA PERTINEAT AD VITAM ACTIVAM.

(supr. q. 80. art. 2. corp. et praes. q. art. Ι. corp.
et opusc. 17. cap. 7. ad 7).

AD SECUNDUM sic proceditur. Videtur, quod prudentia non pertineat ad
vitam activam: sicut enim vita contemplativa pertinet ad vim cognitivam3 ita
activa ad vim appetitivam: prudentia autem non pertinet ad vim appetiti-
vam, sed magis ad cognitivam3 ergo prudentia non pertinet ad vitam activam.

2. PRAETEREA. Gregor. dicit super Ezech. (bom. 14. α med), quod activa
vita, dum occupatur in opere, minus videt: unde significatur per Liam, quae
lippos oculos habebat: prudentia autern requirit oculos claros, ut recte judicet
homo de agendis; ergo videtur, quod prudentia non pertineat ad vitam
activam.

3. PRAETEREA. Prudentia media est inter virtutes morales, et intellectuales:
sed sicut virtutes morales pertinent ad vitam activam, ut dictum est (art. praec),
ita intellectuales ad contemplativam3 ergo videtur, quod prudentia non per-
tineat neque ad vitam activam, neque ad contemplativam, sed ad medium
vivendi genus, quod August. ponit 19. de Civ. Dei (cap. 2. et 19.).

SED CONTRA est, quod Philos. in 10. Ethic. (cap. 8.), prudentiam pertinere
dicit ad felicitatem activam, ad quarn pertinent virtutes morales.

RESPONDEO dicendum, quod, sicut supra dictum est (art. praec. ad 3. et 1-2.
t]- 18. art. 7.), id quod ordinatur ad aliud sicut ad finem, praecipue in mora-
libus, trahitur ad speciem ejus, ad quod ordinatur: sicut illa qui moechatur, ut
furetur, magis dicitur fur, qnam moechus, secundum Philos. in 5. Ethicor.
(cas). 2.): manifestum est autem, quod cognitio prudentiae ordinatur ad ope-
rationes virtutum moralium, sicut ad finem: est enirn recta ratio agibffium,
sicut dicitur in 6. Ethic. (cap. 5.); unde et fines virtutum moralium sunt
principia prudentiae, sicut in eodem lib. Pliilos. dicit3 sicut ergo dictum est
(art. praec. ad 3.)‚ quod virtutes morales in eo qui ordinat eas ad quietem
contemplationis, pertinent ad vitam contemplativam3 ita cognitio prudentiae,
quae de se ordinatur ad operationes virtutum moralium, directe pertinet ad
vitam activam3 si tamen prudentia proprie sumatur, secundum quod Philo-
sophus de ea loquitur: si autem sumatur communius, prout scilicet com-
prehendit qualemcumque humanam cognitionem, sic prudentia quantum ad
aliquam sui partem pertinet ad vitam contemplativam: secundum quod Tullius
dicit in 1. de Offic. (in tit. de Quatuor Virtutibus unde omnia officia manant),
quod « qui acutissime, et celerrime potest et videre verum, et explicare ra-
tionem, is prudentissimus, et sapientissimus rite haberi solet».

