υ.)
ΟΧ
ω

QUAESTIO XLVII. ARTICULUS VIII.

ARTICULUS vm. 265

UTRUM PRAECIPERE SIT PRINCIPALIS ACTUS PRUDENTIAE.

(Infr. q. 51. art. 2. etj. Dist. 33. art. 3. ct Rom. 3. lect. Ι. et Eph. 2. lect. 8.).

AD OCTAVUM sic proceditur. Videtur, quod praecipere non sit principalis
actus prudentiae: praecipere enirn pertinet ad bona, quae sunt fienda: sed
August. 14. de Trinit. (cap. 9.)‚ ponit actum prudentiae praecavere insidias;
ergo praecipere non est principalis actus prudentiae.

2. PRAETEREA. Philos. dicit in 6. Ethic. (sap. 5.), quod prudentis est bene
consiliari: sed alius actus videtur esse consiliari, et praecipere, ut ex supra
dictis patet (art. 6. et 7. huj. q. at 1-2. q. 14. et 17.)‚· ergo prudentiae princi-
palis actus non est praecipere.

3. PRAETEREA. Praecipere, vel imperare videtur pertinere ad voluntatem,
cujus objectum est finis, et quae movet alias potentias animae: sed prudentia
non est in voluntate, sed in ratione3 ergo prudentiae actus non est praecipere.

SED CONTRA est, quod Philos. dicit in 6. Ethic. (cap. 10.) quod prudentia
praeceptiva est.

RESPONDEO dicendum, quod prudentia est recta ratio agibilium, ut supra
dictum est (art. 2. huj. q.),· unde oportet, quod ille sit praecipuus actus pru-
dentiae, qui est praecipuus actus rationis agibilium: cujus quidem sunt tres
actus: quorum primus est consiliari, quod pertinet ad inventionem: nam con-
siliari est quaerere, ut supra habiturn est (1-2. q. 14. art. 1.): secundus actus
est judicare de inventis; et hoc facit speculativa ratio: sed practica ratio, quae
ordinatur ad opus, procedit ulterius: et est tertius actus ejus praecipere; qui
quidem actus consistit in applicatione consiliatorum, et judicatorum ad ope-
randum: et quia iste actus est propinquior fini rationis practicae3 inde est
quod iste est principalis actus rationis practicae, et per consequens pruden-
tiae3 et hujus signum est, quod perfectio artis consistit in judicando, non
autem in praecipiendo: ideo reputatur melior artifex, qui volens peccat in
arte, quasi habens rectum judicium, quam qui peccat nolens, quod videtur
esse ex defectu judicii: sed in prudentia est e converso, ut dicitur in 6. Eth.
(cap. 5.).· imprudentior enim est, qui volens peccat, quasi deficiens in princi—
pali actu prudentiae, qui est praecipere, quam qui peccat nolens.

AD PRIMUM ergo dicendum, quod actus praecipiendi se extendit et ad
bona prosequenda, et ad mala cavenda: et tamen praecavere insidias non
attribuit August. prudentiae, quasi principalem actum ipsius, sed quia iste
actus prudentiae non manet in patria.

AD SECUNDUM dicendum, quod bonitas consilii requiritur, ut ea quae sunt
bene inventa, applicentur ad opus, et ideo praecipere pertinet ad pruden-
tiam, quae est bene consiliativa.

ΑΙ) TERTIUM dicendum, quod movere absolute pertinet ad voluntatem:
sed praecipere importat motionem cum quadam ordinatione3 et ideo est
actus rationis, ut supra dictum cst (in corp. ct 1-2. q. 17. ανΙ. L).

 

