1256 QUAESTIO CLXXXVIII. ARTICULUS IV.

ARTICULUS IV. 90,

UTRUM ALIQUA RELIGIO POSSIT INSTITUI AD PRAEDICANDUM,
VEL CONFESSIONES AUDIENDUM.

(opusc. 10. sap. 4.).

AD QUARTUM sic proceditur. Videtur, quod nulla religio possit institui ad
praedicandum, vel confessiones audiendum: dicitur enirn 7. qs 1. (cap. Hoc
naquaquam), ι( Monachorum vita subjectionis habet verbum, et discipulatus,
non docendi, vel praesidendi, vel pascendi alios >› ε et eadem ratio esse videtur
de aliis religiosis: sed praedicare, et confessiones audire, est pascere, vel do-
cere alios; non ergo ad hoc aliqua religio potest institui.

2. PRAETEREA. Id, ad quod religio instituitur, videtur esse maxime pro-
prium religioni, ut supra dictum est (art. 2. et 3. praec.): sed praedicti actus
non sunt proprii religiosorum, sed potius praelatorum3 non ergo ad hujus-
modi actus potest aliqua religio institui.

3. PRAETEREA. Inconveniens videtur, quod auctoritas praedicandi, et con-
fessiones audiendi infinitis hominibus committatur: sed non est certus nu-
merus eorum, qui in aliqua religione recipiuntur; ergo inconveniens est, quod
aliqua religio instituatur ad actus praedictos.

4. PRAETEREA. praedicatoribus debetur victus a fidelibus Christi, ut patet 1.
ad Cor. 9.; si ergo committitur praedicationis officium alicui religioni ad hoc
institutae, sequitur quod fideles Christi teneantur ad exhibendum sumptus
infinitis personis: quod cedit in magnum eorum gravamen3 non ergo debet
aliqua religio institui ad hujusmodi actus exercendos.

5. PRAETEREA. Institutio Ecclesiae debet sequi institutionem Christi: sed
Christus primo misit ad praedicandum duodecim Apostolos, ut habetur Luc. 9.,
et postea misit septuaginta duos discipulos, ut habetur Luc. 10., et, sicut Gloss.
(ord. Badae sup. illud.- Post hacc autam etc.) ibid. dicit, « Apostolorum formam
tenent Episcopi, septuaginta duorum discipulorum minores presbyteri ³), sci-
licet curati, ergo praeter Episcopos, et presbyteros parochiales non debet
aliqua religio institui ad praedicandum, vel ad confessiones audiendum.

SED CONTRA est, quod in Collationibus Patrum (collat. 14. cap. 4.), Abbas
Nesteros de diversitate Religionum loquens ait: ι( Quidam eligentes aegro-
tantium curam, alii intercessionem quae pro miseris, atque oppressis im-
penditur, exequentes, aut doctrinae insistentes, aut eleemosynas pauperibus
largientes, iuter magnos, atque summos viros pro affectu suo, ac pietate vi-
guerunt »3 ergo sicut ad aegrotantium curam aliqua religio potest institui3
ita etiam ad docendum populum per praedicationem, et alia hujusmodi opera.

RESPONDEO dicendum, quod, sicut dictum est (art. 2. huj. q), convenienter
religio institui potest ad opera vitae activae, secundum quod ordinantur ad
utilitatem proximorum, et ad obsequium Dei, et conservationem divini cultus:
magis autem procuratur utilitas proximorum per ea quae pertinent ad spiri-
tualem animae salutem, quam per ea quae pertinent ad subveniendum cor-
porali necessitati, quanto spiritualia corporalibus sunt potiora3 unde supra
dictum est (q. 32. art. 3.)‚ quod eleemosynae spirituales sunt corporalibus
potiores: hoc etiam pertinet magis ad obsequium Dei, cuinullum sacrificium
est magis acceptum, quam zelus animarum, ut Gregor. dicit super Ezech.

 

