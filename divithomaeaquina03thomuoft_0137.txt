 

QUAESTIO XV. ARTICULUS 111. 131

potius considerare intelligibilia poterit, et ordinare omnia sensibilia: sicut
Anaxagoras dicit, quod oportet intellectum csse immixtum ad hoc quod im-
peret; et agens oportet quod dominetur super materiam, ad hoc quod possit
earn movere, ut narrat Philos. 8. physic. (tex. 37.): manifestum est autem,
quod delectatio applicat intentionem ad ea, in quibus aliquis delectatur, unde
Philos. dicit 10. Ethic. (cap. 4. et 6.), quod unusquisque ea, in quibus dele-
ctatur, optime operatur, contraria vero nequaquam, vel debiliter. Vitia autern
carnalia, scilicet: gula, et luxuria, consistunt circa delectationes tactus, cibo-
rum scilicet, et venereorum, quae sunt vehementissimae inter omnes corpo-
rales delectatione33 et ideo per haec vitia intentio hominis maxime applicatur
ad corporalia; et per consequens debilitatur operatio hominis circa intelli-
gibilia: magis autem per luxuriam, quam per gulam, quanto delectationes
venereorum sunt vehementiores, quam ciborum; et ideo ex luxuria oritur
caecitas mentis, quae quasi totaliter spiritualium bonorum cognitionem
excludit: ex gula autem hebetudo sensus, quae reddit hominem debilem circa
hujusmodi intelligibilia: et e converso oppositae virtutes, scilicet : abstinentia,
et castitas, maxime disponunt hominem ad perfectionem intellectualis ope-
rationis, unde dicitur Dan. 1. quod pueris his, scilicet: abstinentibus, et con-
tinentibus, dedit Dans scientiam, ct disciplinam. in omni libro, et sapientia.

AD PRIMUM ergo dicendum, quod quamvis aliqui vitiis carnalibus subditi
possint quandoque subtiliter speculari aliqua circa intelligibilia, propter bo-
nitatem ingenii naturalis, vel habitus superadditi, tamen necesse est, ut ab
hac subtilitate contemplationis eorum intentio plerumque retrahatur propter
delectationes corporales: et ita immundi possunt aliqua vera scire, sed ex
sua immunditia circa hoc impediuntur.

AD SECUNDUM dicendum, quod caro non agit in partem intellectivam al-
terando ipsam, sed impediendo operationem ipsius per modum praedictum.

AD TERTIUM dicendum, quod vitia carnalia, quo magis sunt remota a
mente, eo magis ejus intentionem ad remotiora distrahunt, unde magis im-
pediunt mentis contemplationem.

QUAESTIO XVI.

DE PRAECEPTIS FIDEI, SCIENTIAE, ET INTELLECTUS,
IN DUOS ARTICULOS DIVISA.

Deinde considerandum est de praeceptis pertinentibus ad praedicta.

Et circa hoc quaeruntur [Illo.

Primo. De praeceptis pertinentibus ad fidem.
Secundo. De praeceptis pertinentibus ad dona scientiae, et intellectus.

