460 QUAEsrto Lxu. ARthuLth tv.

actu, restitueretur ei quod est ablatum, non simplum, sed multiplicatum: quod
non est de necessitate restitutionis, ut dictum est (art. praec.): tenetur tamen
aliquam recompensationem facere secundum conditionem personarum, et
negotiorum.

Et per hoc patet responsio AD PRIMUM, et SECUNDUM: narn ille qui semen
sparsit in agro, nondum habet messem in actu, sed solum in virtute: et si-
militer ille qui habet pecuniam, nondum habet lucrum in actu, sed solum in
virtute: et utrumque potest multipliciter impediri.

AD TERTIUM dicendum, quod Deus nihil requirit ab homine nisi bonum
quod ipse in nobis seminavit3 et ideo verbum illud: vel intelligitur secundum
pravam existimationem servi pigri, qui existimavit se ab alio non accepisse:
vel intelligitur quantum ad hoc, quod Deus requirit a nobis fructus donorum,
qui sunt et ab eo, et a nobis: quamvis ipsa dona a Deo sint sine nobis.

ARTICULUS V. 348 ⁷

UTRUM OPORTEAT SEMPER RESTITUTIONEM FACERE EI,
A QUO ACCEPTURI EST ALIQUID.

(4. Dist. 15. q. Ι. art. 5. et opusc. 67. et 73. cap. 14. at 18).

AD QUINTUM sic proceditur. Videtur, quod non oporteat semper restitu-
tionem facere ei, a quo acceptum est aliquid; nulli enim debemus nocere:
sed aliquando esset in nocumentum hominis, si redderetur quod ab eo acce-
ptum est, vel etiam in nocumentum aliorum; puta si aliquis redderet gladium
depositum furioso 3 ergo non semper est restituendum ei, a quo acceptum est.

2. PRAETEREA. Ille qui illicite aliquid d‘edit, non meretur illud recuperare:
sed quandoque aliquis illicite dat, quod alius etiam illicite accepit3 sicut ap-
paret in dante, et accipiente aliquid simoniace 3 ergo non semper restituendum
est ei, a quo acceptum est.

3. PRAETEREA. Nullus tenetur ad impossibile: sed quandoque est impos-
sibile restituere ei, a quo acceptum est; vel quia est mortuus3 vel quia nimis
distat3 vel quia est ignotu53 ergo non semper facienda est restitutio ei, a quo
acceptum est.

4. PRAETEREA. Magis debet homo recompensare ei, a quo majus benefi-
cium accepit: sed ab aliis personis homo plus accepit beneficii: quam ab illo
qui mutuavit, vel deposuit3 sicut a parentibus3 ergo magis subveniendum est
quandoque alicui personae alteri, quam restituendum ei, a quo acceptum est.

ς. PRAETEREA. ‘Vanum est restituere illud, quod ad manum restituentis
per restitutionem pervenit, sed si praelatus injuste aliquid Ecclesiae subtraxit,
et ei restituat, ad manus ejus deveniet, quia ipse est rerum Ecclesiae con-
servator3 ergo non debet restituere Ecclesiae, a qua abstulit: et sic non
semper restituendum est ei, a quo est ablatum.

SED CONTRA est, quod dicitur Rom. 13.: Reddita omnibus debita, cui tribu-
tum, tributum ; cui vectigal, vectigal.

Ruspomsso dicendum, quod per restitutionem fit reductio ad aequalitatem
commutativae justitiae, quae consistit in rerum adaequatione, sicut dictum
est (art. 2. huj. q. ct q. 58. art. 1‹).).· hujusmodi autem rerum adaequatio fieri
non posset, nisi ei, qui minus habet quam quod suum est, suppleretur quod

 

