986 QUAESTIO CLII. ARTICULUS V.

RESPONDEO dicendum, quod aliquid potest dici excellentissimum dupli-
citer: uno modo in aliquo genere: et sic virginitas est excellentissima, scilicet
in genere castitatis: transcendit enim et castitatem vidualem, et conjugalem;
et quia castitati antonomastice attribuitur decor, ideo virginitati per conse-
quens attribuitur excellentissima pulchritudo; unde et Ambrosius dicit in lib. 1.
de Virg.: « Pulchritudinem quis potest majorem aestimare decore virginis,
quae amatur a rege, probatur a judice, dedicatur Domino, consecratur Deo ἲ )) ;
alio modo potest dici aliquid excellentissimum simpliciter3 et sic virginitas
non est excellentissima virtutum: semper enim finis excellit id, quod est ad
finem3 et quanto aliquid efficacius ordinatur ad finem, tanto melius est: finis
autem, ex quo virginitas laudabilis redditur, est vacare rebus divinis, ut dictum
est (art. praec.) ,· unde ipsae virtutes theologicae, et etiarn virtus religionis,
quarum actus est ipsa occupatio circa res divinas, praeferuntur virginitati:
similiter etiam vehementius operantur ad hoc quod inhaereant Deo, mar—
tyres, qui ad hoc postponunt propriam vitam, et viventes in monasteriis, qui
ad hoc postponunt propriam voluntatem, et omnia quae possunt habere,
quam virgines, quae ad hoc postponunt veneream voluptatem, et ideo vir-
ginitas non simpliciter est maxima virtutum.

AD PRiMUM ergo dicendum, quod virgines sunt illustrior portio gregis Christi;
et est earnm sublimior gloria per comparationem ad viduas, et conjugatas.

AD SECUNDUM dicendum, quod centesimus fructus attribuitur virginitati,
secundum Hieronymum, propter excellentiam quam habet ad viduitatem, cui
attribuitur sexagesimus, et ad matrimonium, cui attribuitur tricesimus: sed,
sicut August. dicit in lib. 1. de QQ. Evangelii (cap. 9.), «centesimus fructus
est martyrum, sexagesimus virginum, et tricesimus conjugatorum» ; unde ex
hoc non sequitur, quod virginitas sit simpliciter maxima virtutum omniurn,
sed solum in aliis gradibus castitatis.

AD TERT1UM dicendum, quod virgines sequuntur Agnum, quocumque ierit,
quia imitantur Christum, non solum in integritate mentis, sed etiam in in-
tegritate carnis, ut August. dicit in lib. de Virginit. (cap. 27); et ideo in plu-
ribus sequuntur Agnum: non tamen oportet, quod magis de propinquo3 quia
aliae virtutes faciunt propinquius inhaerere Deo per imitationem mentis: can-
ticum autem novum, quod solae virgines cantant, est gaudium, quod habent
de integritate carnis servata.

QUAESTIO CLIII.

DE VITIO LUXURIAE, IN QUINQUE ARTICULOS DIVISA.

Deinde considerandum est de vitio luxuriae, quod opponitur castitati; et
primo de ipsa in generali, secundo de speciebus ejus.

Et circa primum quaartmtnr quinque.

Primo. Quae sit materia luxuriae.

Secundo. Utrum omnis concubitus sit illicitus.
Tertio. Utrum luxuria sit peccatum mortale.
Quarto. Utrum luxuria sit vitium capitale.
Quinto. De filiabus ejus.

 

