QUAESTIO CLXVI. ARTICULUS 11. 1083

RESPONDEO dicendum, quod, sicut supra dictum est (q. 141. art. ι. 2. et 3.)‚
ad temperantiam pertinet moderari motum appetitus, ne superflue tendat in
id, quod naturaliter concupiscitur: sicut autem naturaliter homo concupiscit
delectationes ciborum, et venereorum secundum naturam corporalem3 ita
secundum animam naturaliter desiderat cognoscere aliquid; unde et Philos.
dicit in princip. Metapli. quod omnes homines naturaliter scire desiderant:
moderatio autem hujusmodi appetitus pertinet ad virtutem studiositatis; unde
consequens est, quod studiositas sit pars potentialis temperantiae, sicut vir-
tus secundaria ei adjuncta ut principali virtuti; et comprehenditur sub mo·
destia, ratione superius dicta (q. 160. art. 2.).

AD PRIMUM ergo dicendum, quod prudentia est completiva omnium virtu-
tum moralium, ut dicitur in 6. Ethic. (cap. ull.): inquantum ergo cognitio
prudentiae ad omnes virtutes pertinet, intantum nomen studiositatis, quae
proprie circa cognitionem est, ad omnes virtutes derivatur.

AD SECUNDUM dicendum, quod actus cognoscitivae virtutis imperatur a vi
appetitiva, quae est motiva omnium virium, ut supra dictum est (1-2. q. 9.
art. 1.) ‚· et ideo circa cognitionem duplex bonum potest attendi: unum quidem
quantum ad ipsum actum cognitionis; et tale bonurn pertinet ad virtutes intel-
lectuales; ut scilicet horno circa singula aestimet verum: aliud autem bonum
est, quod pertinet ad actum appetitivae virtutis3 ut scilicet homo habeat
appetitum rectum applicandi vim cognoscitivam sic, vel aliter, ad hoc, vel
ad illud: et hoc pertinet ad virtutem studiositatis: unde computatur inter vir-
tutes morales.

AD TERTitJM dicendum, quod, sicut Philos. dicit in 2. Ethic. (cap. ult),
ad hoc quod homo fiat virtuosus, oportet quod servet se ab his, ad quae
maxime inclinat natura3 et inde est, quod quia natura praecipue inclinat ad
timendum mortis pericula, et ad sectandum delactabilia carnis, ideo laus vir-
tutis fortitudinis praecipue consistit in quadam firmitate persistendi contra
hujusmodi pericula: et laus virtutis temperantiae in quadarn refraenatione a
delectabilibus carnis ε sed quantum ad cognitionem est in homine contraria
inclinatio: quia ex parte animae inclinatur homo ad hoc, quod cogniti0nem
rerum desideret; et sic oportet, ut laudabiliter homo hujusmodi appetitum
refraenet, ne immoderate rerum cognitioni intendat: ex parte vero naturae
corporalis homo inclinatur ad hoc, ut laborem inquirendi scientiam vitet.
Quantum ergo ad primum, studiositas in refraenatione consistit: et secundum
hoc ponitur pars temperantiae: sed quantum ad secundum, laus virtutis hujus-
modi consistit in quadam vehementia intentionis ad scientiam rerum perci-
piendam; et ex hoc nominatur: primum autern est essentialius huic virtuti,
quam secundum: narn appetitus cognoscendi per se respicit cognitionem, ad
quarn ordinatur studiositas: sed labor addiscendi est impedimentum quoddam
cognitionis; unde respicitur ab hac virtute per accidens, quasi removendo
prohibens.

