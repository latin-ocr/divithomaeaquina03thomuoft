QUAESTIO XXXII. ARTICULUS VII. 269

obstricti, tenentur universaliter ad restitutionem, qui lucrantur: nisi forte con-
traria consuetudo praevaleat3 aut nisi aliquis lucratus sit ab eo, qui traxit
eum ad ludum: in quo casu non tenetur restituere3 quia ille qui amisit, non
cst dignus recipere, nec potest licite retinere, tali jure positivo durante3 unde
debet dehoc eleemosynam facere in hoc casu.

AD TERTIUM dicendum, quod in casu extremae necessitatis omnia sunt
communia3 unde licet ei, qui talem necessitatem patitur, accipere de alieno
ad sui sustentationem, si non inveniat qui sibi dare velit: et eadem ratione
licet habere aliquid de alieno, et potest de hoc eleemosynam dare, quinimmo
et accipere, si aliter subvenire non possit necessitatem patienti: si tamen fieri
potest sine periculo, requisita domini voluntate, debet pauperi providere ex-
tremam necessitatem patienti.

ARTICULUS VIII. 192

UTRUM ILLE, QUI EST IN POTESTATE ALICUJUS CONSTITUS,
POSSIT ELEEMOSYNAM FACERE.

(4. Dist. 15. q. 2. art. 5. et opusc. 73. cap. 17. et Quodl. 3. art. 15)-

AD oc’rAVUM sic proceditur. Videtur, quod ille, qui est in potestate alterius
constitutus, possit eleemosynam facere; religiosi enim suntin potestate suorum
praelatorum, quibus obedientiam voverunt: sed si eis non liceret eleemosy-
nam facere, damnum reportarent ex statu religionis: quia, sicut Ambros. dicit
(sup. illud 1. ad Timoth. 4. .· Pictas ad omnia utilis cst).· <c Summa Christianae
religionis in pietate consistit >), quae maxime per eleemosynarum largitionem
commendatur; ergo illi, qui sunt in potestate alterius constituti, possunt
eleemosynam facere.

2. PRAETEREA. Uxor est sub potestate viri, ut dicitur Gen. 3.: sed uxor
potest eleemosynam facere, cum assumatur in viri societatem3 unde et de
beata Lucia dicitur, quod, ignorante sponso, eleemosynas faciebat; ergo per
hoc quod aliquis est in potestate alterius constitutus, non impeditur quin
possit eleemosynas facere.

3. PRAETEREA. Naturalis quaedam subjectio est filiorum ad parentes; unde
Apost. ad Eph. 6. dicit: Filii, obedite parentibus vestris in Domino: sed filii, ut
videtur, possunt de rebus parentum eleemosynas facere: quia sunt quodam-
modo ipsorum, cum sint haeredes3 et ideo cum possint eis uti ad usum cor-
poris, multo magis videtur quod possint eis uti eleemosynas dando ad reme-
dium animae suae3 ergo illi, qui sunt in potestate alterius constituti, possunt
eleemosynas dare.

4. PRAETEREA. Servi sunt sub potestate dominorum, secundum illud ad
Titum 2.: Servos dominis suis subditos esse: licet autem eis aliquid in utilitatem
domini facere: quod maxime fit, si pro eis eleemosynas largiantur3 ergo illi,
qui sunt in potestate aliena constituti, possunt eleemosynas facere.

SED CONTRA est, quod eleemosynae non sunt faciendae de alien03 sed de
justis laboribus propriis unusquisque eleemosynam facere debet, ut August.
dicit in lib. de Verb. Dom. (serm. 35. cup. 2.): sed si subJecti aliis eleemosy-
nam facerent, hoc esset de alien03 ergo illi, qui sunt sub potestate constituti
aliorum, non possunt eleemosynam facere.

