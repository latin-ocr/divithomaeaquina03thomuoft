130 QUAESTIO XV. ARTICULUS 11.

audiendo, vel olfaciendo: et e contrario dicitur sensu hebetari, quinon per-
cipit, nisi ex propinquo, et magna sensibilia. Ad similitudinem autern corpo-
ralis sensus dicitur etiam circa intelligentiam esse aliquis sensus, qui est ali-
quorum primorum, et extremorum, ut dicitur in 6. Ethic. (cap. 8.): sicut
etiam sensus est cognoscitivus sensibilium, quasi quorumdam principiorum
cognitionis: hic autem sensus, qui est circa intelligentiam, non percipit suum
objectum per medium distantiae corporalis, sed per quaedam alia media3
sicut cum per proprietatem rei percipit ejus essentiam, et per effectum per-
cipit causam3 ille ergo dicitur esse acuti sensus circa intelligentiam, qui sta-
tim ad apprehensionem proprietatis rei, vel etiarn effectus, naturam rei com-
prehendit, et qui usque ad minimas conditiones rei considerandas pertingit:
ille autem dicitur hebes circa intelligentiam, qui ad cognoscendam veritatem
rei pertingere non potest, nisi per multa ei exposita3 et tunc etiam non po-
test pertingere ad perfecte considerandum omnia, quae pertinent ad rei ra-
tionem; sic ergo hebetudo sensus circa intelligentiam importat quamdam
debilitatem mentis circa considerationem spiritualium bonorum: caecitas au—
tem mentis importat omnimodam privationem cognitionis ipsorum : et utrum-
que opponitur dono intellectus, per quod hoino spiritualia bona apprehen-
dendo cognoscit, et ad eorum intima subtiliter penetrat: habet autem he-
betudo rationem peccati, sicut et caecitas mentis, inquantum scilicet est vo-
luntaria, ut patet in eo, qui affectus circa carnalia, de spiritualibus subtiliter
discutere fastidit, vel negligit.
Et per hoc patet responsio AD OBJECTA.

ARTICULUS ΠΙ. 79

UTRUM CAECITAS MENTIS, ET HEBETUDO SENSUS
ORIANTUR Ex PECCATIS CARNALIBUS.

AD TERTIUM sic proceditur. Videtur, quod caecitas mentis, et hebetudo
sensus non oriantur ex vitiis carnalibus: August. enim in lib. 1. Retract.
(cap. 4.) retractans illud, quod dixerat in Solil. (lili. Ι. cap. 1.).· Deus qni non
nisi mundos verum ςῑῐνύ inlusisti, dicit, quod responderi potast, multos etiam im-
mundos multa vcra scire: sed homines maxime efficiuntur immundi per vitia
carnalia3 ergo caecitas mentis, et hebetudo sensus non causantur a vitiis car-
nalibus.

2. PRAETEREA. Caecitas mentis, et hebetudo sensus sunt defectus quidam
circa partem animae intellectivam: vitia autem carnalia pertinent ad cor-
ruptionem carnis: sed caro non agit in animam, sed potius e contrario; ergo
vitia carnalia non causant caecitatem mentis, et hebetudinem sensus.

3. PRAETEREA. Unumquodque magis patitur a propinquori, quam a re-
motiori: sed propinquiora sunt menti vitia spiritualia, quam carnalia; ergo
caecitas mentis, et hebetudo sensus magis causantur ex vitiis spiritualibus,
quarn ex vitiis carnalibus.

SED CONTRA est, quod Gregorius 31. Moral. (cap. 17.) dicit, quod hebe-
tudo sensus circa intelligentiam oritur ex gula, caecitas autem mentis ex
luxuria.

Rizspoxnro dicendum, quod perfectio intellectualis operationis in homine
consistit in quadam abstractione a sensibilium phantasmatibus; et ideo quanto
intellectus hominis magis fuerit liber ab hujusmodi phantasmatibus, tanto

 

