 

QUAESTIO Lxxxu. ARTICULUS 1. 575

AD SECUNDUM dicendum, quod devotio invenitur in diversis generibus
actuum, non sicut species illorum generum, sed sicut motio moventis inve-
nitur virtute in motibus mobilium.

Ap TERT1UM dicendum, quod devotio est actus appetitivae partis animae,
,et est quidam motus voluntatis, ut dictum est (ιιι corp. art).

ARTICULUS Π. 435
UTRUM DEVOTIO SIT ACTUS RELIGIONIS.
(Infr. q. 83. art. 3. acl 1. et art. 15. corp. et q. 104. art. 3. ad 1.).

AD SECUNDUM sic proceditur. Videtur, quod devotio non sit actus religio-
nis: devotio enim, ut dictum est (nrt. praec), ad hoc pertinet, quod aliquis
se Deo tradat: sed hoc maxime fit per charitatem3 quia, ut Dionys. dicit
4. cap. de Div. Nom. (part. I. lact. 10.): « Divinus amor extasim facit, non
sinens amantes sui ipsorum esse, sed eorum quae amant»; ergodevotio magis
est actus charitatis, quam religionis.

2. PRAETEREA. Charitas praecedit religionem: devotio autem videtur prae-
cedere charitatem3 quia charitas in Scripturis significatur per ignem, devotio
vero per pinguedinem, quae est ignis materia (Cant. 8. 6. et Pszzl. 62. 6.) ,-
ergo devotio non est actus religionis.

3. PRAETEREA. Per religionem homo ordinatur solum ad Deum, ut dictum
est (q. praec. art. 1.).· sed devotio etiam habetur ad homines: dicuntur enim
aliqui esse devoti aliquibus sanctis viris: et etiam subditi dicuntur esse de-
voti dominis suis3 sicut Leo Papa dicit (serm. 8. de Pass. Dom), quod Judaei
quasi devoti romanis legibus, dixerunt: Non habemus regem nisi Caesarem:
ergo devotio non est actus religionis.

SED CONTRA est, quod devotio a devovendo dicitur, ut dictum est (arl.
praec.): sed votum est actus religionis; ergo et devotio.

RESPONDEO dicendum, quod ad eamdem virtutem pertinet velle facere
aliquid, et promptam voluntatem habere ad illud faciendum: quia utriusque
actus est idem objectum3 propter quod, ut Philos. dicit in 5. Ethic. (cap. L),
justitia est, qua volunt homines, et operantur justa: manifestum est autem,
quod operari ea, quae pertinent ad divinum cultum, seu famulatum, pertinet
proprie ad religionem, ut ex praedictis patet (q. praec. art. 1. 2. et 3.) ; unde
etiam ad eam pertinet habere promptam voluntatem ad hujusmodi exe-
quenda: quod est esse devotum: ct sic putet, quod devotio est actus religionis.

AD PRIMUM ergo dicendum, quod ad charitatem pertinet immediate, quod
homo tradat seipsum Deo, adhaerendo ei per quamdam spiritus unionem:
sed quod homo tradat seipsum Deo ad aliqua opera divini cultus, hoc im-
mediate pertinet ad religionem, mediate autem ad charitatem, quae est reli-
gionis principium.

AD SECUNDUM dicendum, quod pinguedo corporalis et generatur per
calorem naturalem digerentem, et ipse naturalis calor habet pinguedinem,
[al. et ipsum calorem naturalem conservat] quasi ejus nutrimentum: et similiter
charitas et devotionem causat, inquantum ex amore aliquis redditur promptus
ad serviendum amic03 et etiam per devotionem charitas nutritur3 sicut et
quaelibet amicitia conservatur, et augetur per amicabilium operum exerci-
tium, et meditationem.

