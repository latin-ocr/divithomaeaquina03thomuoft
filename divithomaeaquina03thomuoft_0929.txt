QUAESTIO CXLI. ARTICULUS IV. 921

SED CONTRA est, quod Philos. dicit in 3. Ethic. (cap. τα), quod tempe-
rantia proprie est circa concupiscentias, et delectationes tactus.

Respoansso dicendum, quod, sicut supra dictum est (art. praec), ita est
temperantia circa concupiscentias, et delectatione-s, sicut fortitudo est circa
timores, et audacias: fortitudo autem est circa timores, et audacias respectu
maximorum malorum, quibus ipsa natura extinguitur, quae sunt pericula
mortis; unde similiter temperantia oportet quod sit circa concupiscentias
maximarum delectationum. Et quia delectatio consequitur operationem natu-
ralem, tanto aliquae delectationes sunt vehementiores, quanto consequuntur
operationes magis naturales: maxime autern naturales animalibus sunt ope-
rationes, quibus conservatur natura individui per cibum, et potum, et natura
speciei per conjunctionem maris, et foeminae3 et ideo circa delectationes ci-
borum, et potuum, et circa delectationes venereorum est proprie temperan-
tia: huJusmodi autem delectationes consequuntur sensum tactus, unde re-
linquitur, quod temperantia sit circa delectationes tactus.

AD PRIMUM ergo dicendum, quod August. ibi videtur accipere temperan-
tiam, non secundum quod est specialis virtus habens determinatam materiam,
sed secundum quod ad eam pertinet moderatio rationis in quacumque ma—
teria3 quod pertinet ad generalem conditionem virtutis, quamvis etiam dici
possit, quod ille qui potest refraenare maximas delectationes multo etiam
magis potest refraenare minores delectationes; et ideo ad temperantiam
principaliter quidem, et proprie pertinet moderari concupiscentias delectatio-
num tactus; secundario autem alias concupiscentias.

AD SECUNDUM dicendum, quod Philosophus ibi refert nomen temperan-
tiae ad moderationem exteriorum rerum, dum scilicet aliquis tendit in aliqua
sibi commensurata; non autem prout refertur ad moderationem affectionum
animae, quae pertinet ad virtutem temperantiae.

AD TERTIUM dicendum, quod delectationes aliorum sensuum aliter se ha-
bent in hominibus, et aliter in aliis animalibus: in aliis enim animalibus ex
aliis sensibus non causantur delectationes, nisi in ordine ad sensibilia tactus:
sicut leo delectatur videns cervum, vel audiens vocem ejus, propter cibum:
homo autem delectatur secundum alios sensus, non solum propter hoc, sed
etiam propter convenientiam sensibilium, et sic circa delectationes aliorum
sensuum, in quantum referuntur ad delectationes tactus, est temperantia, non
principaliter, sed ex consequenti: inquantum autem sensibilia aliorum sen-
suum sunt delectabilia propter sui convenientiam, sicut cum delectatur homo
in sono bene harmonizato, ista delectatio non pertinet ad conservationem
naturae; unde non habent hujusmodi passiones illam principalitatem, ut circa
eas antonomastice temperantia dicatur.

AD QUARTUM dicendum, quod delectationes spirituales etsi secundum suam
naturam sint maiores delectationibus corporalibus, tamen non ita percipiun-
tur sensu3 et per consequens non ita vehementer afficiunt appetitum sensi-
tivum, contra cujus impetum bonum rationis conservatur per moralem vir-
tutem3 vel dicendum quod delectationes spirituales, per se loquendo, sunt
secundum rationem3 unde non sunt refraenandae nisi per accidens, inquan-
tum scilicet una delectatio spiritualis retrahit ab alia potiori, et magis debita.

AD QUINTUM dicendum, quod non omnes delectationes tactus pertinent
ad naturae conservationem3 et ideo non oportet, quod circa omnes delecta-
tiones tactus sit temperantia.

