1170 QUAESTIO CLXXX. ARTICULUS V11.

cumbit3 quia degustando iterum deficit »3 ergo vita contemplativa non habet
delectationem.

3. PRAETEREA. Delectatio sequitur operationem perfectam, ut dicitur in
10. Ethicor. (cap. 4.).· sed comtemplatio viae est imperfecta, secundum illud Ι.
ad Cor. 13.: Videmus nnnc per speculum *in aenigmate; ergo videtur, quod vita
contemplativa delectationem non habeat.

4. PRAETEREA. Laesio corporalis delectationem impedit: sed contemplatio
inducit laesionem corporalem unde Gen. 32. dicitur, quod Jacob postquam
dixerat: Vidi Dominum facie ad faciem, claudicabat pede3 eo quod tetigerit
nervum femoris ejus, et obstupuerit3 ergo videtur, quod in vita contempla-
tiva non sit delectatio.

SED CONTRA est, quod de contemplatione sapientiae dicitur Sap. 8.: Non
halmt anzaritndim’m comessatio illius, nec taedium convictus ejus, sed laetitiam,
cl gandium: ct Gregor. dicit super Ezech. (lor. sup.cit.) quod « contemplativa
vita amabilis valde dulcedo est )).

RESPONDEo dicendum, quod aliqua contemplatio potest esse delectabilis
dupliciter: nno modo ratione ipsius operationis: quia unicuique delectabilis est
operatio sibi conveniens secundum propriam naturam, vel habitum: contem-

platio autem veritatis competit homini secundum suam naturam, prout est s

animal rationale: ex quo contingit quod omnes homines natm-a scire desiderant‚·
et per consequens in cognitione veritatis delectantur: et adhuc magis fit hoc
delectabile habenti habitum sapientiae, et scientiae, ex quo accidit, quod sine
difficultate aliquis contemplatur: alio modo contemplatio redditur delectabilis
ex parte objecti; inquantum scilicet aliquis rem amatam contemplatur: sicut
etiam accidit in visione corporali, quae delectabilis redditur, non solum ex
eo quod ipsum videre est delectabile, sed etiam ex eo quod videt quis per-
sonam amatam3 quia ergo vita contemplativa praecipue consistit in contem-
platione Dei, ad quam movet charitas, ut dictum est (art. Ι. huj. q. et art. 2.
ad r.); inde est quod in vita contemplativa non solum est delectatio ratione
ipsius contemplationis, sed etiam ratione ipsius divini amoris; et quantum
ad utrumque ejus delectatio omnem delectationem humanam excedit: nam
et delectatio spiritualis potior est, quam carnalis, ut supra habitum est (1-2. q. 31.
art. 5.) cum de passionibus ageretur; et ipse amor, quo ex charitate Deus di-
ligitur, omnem amorem excedit; unde in Ps. 33. dicitur: Gustata, et videte,
quoniam suavis est Dominus.

AD PRIMUM ergo dicendum, quod vita contemplativa, licet essentialiter
consistat in intellectu, principium tamen habet in affectu3 inquantum vide-
licet aliquis ex charitate ad Dei contemplationem incitatur; et quia finis re-
spondet principio‚inde est quod etiam terminus, et finis contemplativae vitae
habet esse in affectu3 dum scilicet aliquis in visione rei amatae delectatur, et
ipsa delectatio reivisae amplius excitat amorem3 unde Greg. dicit super Ezech.
(hom. 14. cir. med.) quod α cum quis ipsum quem amat, viderit, in amore
ipsius amplius ignescit »3 et haec est ultima perfectio contemplativae vitae,
ut scilicet non solum divina veritas videatur, sed etiam ut ametur.

AD SECUNDUM dicendum, quod contentio, vel certamen, quod provenit
ex contrarietate exterioris rei, impedit illius rei delectationem: non enim ali-
quis delectatur in re, contra quam pugnat3 sed in re, pro qua quis pugnat,
cum eam homo adeptus fuerit, caeteris paribus, magis in ea delectatur3 sicut
August. dicit in 8. Confes. (cap. 3.) quod (< quanto fuit majus periculum in
praelio, tanto majus est gaudium in triumpho »z non est autem in contem-

i

 

