178 QUAESTIO XXIII. ARTICULUS ΙΙΙ.

RESPONDEO dicendum, quod humani actus bonitatem habent, secundum
quod regulantur debita regula, et mensura3 et ideo humana virtus, quae est
principium omnium bonorum actuum hominis, consistit in attingendo re-
gulam humanorum actuum: quae quidem est duplex, ut supra dictum est
(q. 17. art. 1.), scilicet: humana ratio, et ipse Deus ; unde sicut virtus moralis
definitur per hoc, quod est secundum rectam rationem, ut patet in 2. Ethicor.
(cap. 6.), ita etiarn attingere Deum constituit rationem virtutis, sicut etiam
supra dictum est (q. 4. art. 5. et q. 17. art. 1.) de fide, et spe3 unde cum charitas
attingat Deum, quia conjungit nos Deo, ut patet per auctoritatem August.
inductam (in arg. sed cont), consequens est, charitatem esse virtutem.

AD PRIMUM ergo dicendum, quod Philos. in 8. Ethic. non negat, amici-
tiam esse virtutem, sed dicit, quod est virtus, vel cum virtute. Posset enirn
dici, quod est virtus moralis circa operationes, quae sunt ad alium: sub alia
tamen ratione, quam justitia: nam justitia est circa operationes, quae sunt ad
alium, sub ratione debiti legalis: amicitia autem sub ratione cujusdam debiti
amicabilis, et moralis, vel magis sub ratione beneficii gratuiti, ut patet per
Philos. in 8. Ethic. (cap. 13.): potest tamen dici, quod non est virtus per se
ab aliis distincta: non enim habet rationem laudabilis, et honesti, nisi ex ob-
jecto, secundum scilicet quod fundatur super honestatem virtutum, quod patet
ex hoc, quod non quaelibet amicitia habet rationem laudabilis, et honesti;
sicut patet in amicitia delectabilis, et utilis: unde amicitia virtuosa magis est
aliquid consequens ad virtutem, quam sit virtus: nec est simile de charitate,
quae non fundatur principaliter super virtutem humanam, sed super boni-
tatem [al. intutam] divinam.

Ab SECUNDUM dicendum, quod ejusdem virtutis est diligere aliquem, et
gaudere de illo: nam gaudium amorem consequitur, ut supra habitum est
(1-2. t]- 25. art. 2.), cum de passionibus ageretur3 et ideo magis ponitur virtus
amor, quam gaudium, quod est amoris effectus: ultimum autem, quod po-
nitur in ratione virtutis, non importat ordinem effectus, sed magis ordinem
excessus cujusdam: sicut centum librae excedunt quadraginta.

AD TERTIUM dicendum, quod omne accidens secundum suum est inferius
substantia; quia substantia est ens per se, accidens autem in alio: sed secun-
dum rationem suae speciei, accidens quidem, quod causatur ex principiis
subjecti, est indignus subjecto, sicut effectus causa: accidens autem, quod
causatur ex participatione alicujus superioris naturae, est dignius subjecto,
inquantum est similitudo superioris naturae, sicut lux diaphano: et hoc modo
charitas est dignior anima, inquantum est participatio quaedam Spiritus Sancti.

ARTICULUS IV. 119
UTRUM CHARITAS SIT VIRTUS SPECIALIS.
(Infr. q. 58. art. 6. el 3. Dist. 27. q. 2. art. 4. et Virt. q. 2. art. 2.)-

AD QUARTUM sic proceditur. Videtur, quod charitas non sit virtus spe·
cialis: dicit enim Hieron. (ex qno non occurrit, sed hab. quid simile August.
Epist. 167. olim 29.).· α Ut breviter omnem virtutis definitionem complectar,
virtus est charitas, qua diligitur Deus, et proximus »z et August. dicit in libro
de Mor. Eccles. (implic. cap. 15. sud expres. lib. 15. de Civ. Dei, cap. 22.)‚ quod
virtus est ordo rumoris: sed nulla virtus specialis ponitur in definitione virtutis
communis 3 ergo charitas non est specialis virtus.

