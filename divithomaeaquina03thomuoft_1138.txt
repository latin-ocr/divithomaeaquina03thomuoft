1130 QUAESTIO CXXLIV. ARTICULUS 11.

potior, tanto prophetia est dignior: manifestum est autem, quod manifestatio
divinae veritatis, quae fit per nudam contemplationem ipsius veritatis, potior
est, quam illa quae fit sub similitudine corporalium rerum3 magis enim ap-
propinquat ad visionem patriae, secundum quam in essentia Dei veritas
conspicitur; et inde est, quod prophetia, per quam aliqua supernaturalis ve-
ritas conspicitur, secundum intellectualem visionem, est dignior, quam illa,
in qua veritas supernaturalis manifestatur per similitudinem corporalium
rerum, secundum imaginariam visionem3 et ex hoc etiam ostenditur mens
Prophetae sublimior: sicut in doctrina humana auditor ostenditur esse me-
lioris intellectus, qui veritatem intelligibilem a magistro nude prolatam ca-
pere potest, quam ille qui indiget sensibilibus exemplis ad hoc manuduci;
unde in commendationem prophetiae David dicitur 2. Reg. 23.: Mihi locutus
cst fortis Isratzh et postea subdit: Sicut lux aurorae oriente sole mane absque
nubibus rutilat.

AD PRIMUM ergo dicendum, quod quando aliqua supernaturalis veritas
revelanda est per similitudines corporales, tunc magis est Propheta, qui
utrumque habet, scilicet lumen intellectuale, et imaginariam visionem, quam
ille qui habet alterum tantum; quia perfectior est prophetia3 et quantum ad
hoc loquitur Augustinus: sed illa prophetia, in qua revelatur nude intelligi-
bilis veritas, est omnibus potior.

AD SECUNDUM dicendum, quod aliud est judicium de his quae propter se
quaeruntur, et de his quae quaeruntur propter aliud: in his enim quae propter
se quaeruntur, quanto virtus agentis ad plura, et remotiora se extendit, tanto
potior est: sicut medicus reputatur melior, qui plures potest, et magis a sa-
nitate distantes sanare: in his autern, quae non quaeruntur nisi propter aliud,
quanto agens potest ex paucioribus, et propinquioribus ad suum intentum
pervenire, tanto videtur esse majoris virtutis: sicut magis laudatur medicus,
qui per pauciora, et leniora potest sanare infirmum: visio autem imaginaria
in cognitione prophetica non requiritur propter se, sed propter manifesta-
tionem intelligibilis veritatis, et ideo tanto potior est prophetia, quanto minus
ea indiget.

AD TERTIUM dicendum, quod nihil prohibet aliquid esse simpliciter me-
lius, quod tamen minus proprie recipit alicujus praedicationem: sicut cognitio
patriae est nobilior, quam cognitio viae3 quae tamen magis proprie dicitur
fides, propterea quod nomen fidei importat imperfectionem cognitionis: si-
militer autem prophetia importat quamdam obscuritatem, et remotionem ab
intelligibili veritate3 et ideo magis proprie dicuntur Prophetae, qui vident
per imaginariam visionem, quamvis illa prophetia sit nobilior, quae est per
intellectualem visionem3 dummodo tamen sit eadem veritas utrobique reve-
lata: si vero lumen intellectuale alicui divinitus infundatur, non ad cogno-
scendum aliqua supernaturalia, sed ad judicandum secundum certitudinem
veritatis divinae ea, quae humana ratione cognosci possunt, sic talis pro-
phetia intellectualis est infra illam, quae est cum imaginaria visione ducente
in supernaturalem veritatem: cujusmodi prophetiam habuerunt omnes illi,
qui numerantur in ordine Prophetarum, qui ctiam ex hoc specialiter dicuntur
Prophetae, quia prophetico officio fungebanturg unde ex persona Domini
loquebantur, dicentes ad populum: Hirr ‹lii-st Dominum quod non faciebant
illi, qui hagiographa consci·ipserunt; quorum plures loquebantur frequentius
de his, quae humana ratione cognosci possunt, non quasi ex persona Dei,
sed ex persona propria, cum adjutorio tamen divini luminis.

