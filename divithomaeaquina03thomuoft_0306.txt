298 QUAESTIO XXXVI. ARTICULUS 1.

sua poena sauciat, quam felicitas torquet aliena »3 ergo invidia non est tri-
stitia.

2. PRAETEREA. Similitudo non est causa tristitiae, sed magis delectationis:
sed similitudo est causa invidiae: dicit enim Pliilos. in 2. Rhetoric. (cap. 10.).·
« Invidebunt tales, quibus sunt aliqui similes aut secundum cognationem, aut
secundum staturam, aut secundum habitum, aut secundum opinionem» ; ergo
invidia non est tristitia.

3. PRAETEREA. Tristitia ex aliquo defectu causatur, unde illi, qui sunt in
magno defectu, sunt ad tristitiam proni, ut supra dictum est (1-2. q. 36. et
q. 47. art. 3.), cum de passionibus ageretur: sed illi, quibus modicum deficit,
et qui sunt amatores honoris, et qui reputantur sapientes, sunt invidi, ut patet
per Philos. in 2. Rhetor. (loc. cit.) ; ergo invidia non est tristitia.

4. PRAETEREA. Tristitia delectationi opponitur: oppositorum autem non
est eadem causa3 ergo cum memoria bonorum habitorum sit causa delecta-
tionis, ut supra dictum est (1-2. q. 32. art. 3.)‚ non erit causa tristitiae3 est

autem causa invidiae: dicit enim Philos„ in 2. Rhetor. (loc. cit), quod his ’

aliqui invident, qui habent, aut possederunt, quae ipsis conveniebant, aut quae
ipsi quandoque possidebant; ergo invidia non est tristitia.

SED CONTRA est, quod Damasc.‚ in 2. libro (Orth. fid. cap. 14), ponit in-
vidiam speciem tristitiae, et dicit, quod invidia est tristitia de alienis bonis.

RESPONDEO dicendum, quod objectum tristitiae est malum proprium:
contingit autem, id quod est alienum bonum, apprehendi ut malum proprium:
et secundum hoc de bono alieno potest esse tristitia: sed hoc contingit dupli-
citer: nno modo, quando quis tristatur de bono alicujus, inquantum imminet
sibi ex hoc periculum alicujus nocumenti3 sicut cum homo tristatur de exal-
tatione inimici sui, timens ne eum laedat: et talis tristitia non est invidia,
sed magis timoris effectus, ut Philos. dicit in 2. Rhetor. (cap. 9.) .· alio modo
bonum alterius aestimatur ut malum proprium, inquantum est diminutivum
propriae gloriae, vel excellentiae: et hoc modo de bono alterius tristatur in-
vidia3 et ideo praecipue de illis bonis homines invident, in quibus est gloria,
et in quibus homines amant honorari, et in opinione esse, ut Philos. dicit
in 2. Rhetoric. (cap. 10.).

AD PR1MUM ergo dicendum, quod nihil prohibet, id quod est bonum uni,
apprehendi ut malum alteri: et secundum hoc tristitia aliqua potest esse de
bono, ut dictum est (in corp. art).

AD SECUNDUM dicendum, quod quia invidia est de gloria alterius, inquan-
tum diminuit gloriam, quam quis appetit, consequens est, ut ad illos tantum
invidia habeatur, quibus homo vult se aequare, vel praeferre in gloria: hoc
autem non est respectu multum a se distantium: nullus enim, nisi insanam,
studet se aequare, vel praeferre in gloria his, qui sunt multo eo majores:
puta plebejus homo regi, vel etiam rex plebejo, quem multum excedit3 et
ideo his, qui multum distant, vel loco, vel tempore, vel statu, homo non
invidet3 sed his, qui sunt propinqui, quibus se nititur aequare, vel praeferre:
nam cum illi excedunt in gloria, accidit hoc contra nostram voluntatem: et
inde causatur tristitia: similitudo autem delectationem causat, inquantum
concordat voluntati.

At> TERTIUM dicendum, quod nullus conatur ad ea, in quibus est multum
deficiens: et ideo cum aliquis in hoc eum excedat, non invidet: sed si mo-
dicum deficiat, videtur quod ad hoc pertingere possit: ct sic ad hoc conatur3
unde si frustretur ejus conatus propter excessum gloriae alterius, tristatur3

 

 

