QUAESTIO XLVII. AR'I'ICULUS VI. 361

AD TERTIUM dicendum, quod finis non pertinet ad virtutes morales, tarn-
quam ipsae praestituunt fine1n3 sed quia tendunt in finem a ratione naturali
praestitutum: ad quod juvantur per prudentiam, quae eis viam parat, dispo-
nendo ea quae sunt ad sinem3 unde relinquitur, quod prudentia sit nobilior
virtutibus moralibus, et moveat eas: sed synderesis movet prudentiam, sicut
intellectus principiorum scientiam.

ARTICULUS VII. 264

UTRUM AD PRUDENTIAM PERTINEAT INVENIRE MEDIUM
IN VIRTUTIBUS MORALIBUS.

(Insr. q. 123. art. 12. et q. 141. art. 8. εἰ 1-2. q. 61. art. 3. ad 3.
et q. 66. art. 2.)-

AD SEPTIMUM sic proceditur. Videtur, quod ad prudentiam non pertineat
invenire medium in virtutibus moralibus: consequi enim medium est finis
moralium virtutum: sed prudentia non praestituit finem moralibus virtutibus,
ut ostensum est (art. praec.); ergo non invenit in eis medium.

2. PRAETEREA. Illud quod est per se, non videtur causam habere, sed
ipsum esse est sui ipsius causa3 quia unumquodque dicitur esse per causam
suam: sed existere in medio convenit virtuti morali per se, quasi positum in
ejus definitione, ut ex dictis patet (art. 5. huj. q. arg. 1.),· non ergo prudentia
causat medium in virtutibus moralibus.

3. PRAETEREA. Prudentia operatur secundum modum rationis: sed virtus
moralis tendit ad medium per modum naturae; quia ut Tullius dicit in lib. 2.
Rhetor. (de Itzvent.).· «Virtus est habitus per modum naturae rationi consen-
taneus »3 ergo prudentia non praestituit medium virtutibus moralibus.

SED CONTRA est, quod in definitione virtutis moralis supra posita (maj.
Imj. q. arg. Ι.) dicitur, quod est in medietate existens determinata ratione,
prout sapiens determinabit.

RESPONDEO dicendum, quod hoc ipsum quod est conformari rationi rectae,
cst finis proprius cujuslibet virtutis moralis: temperantia enim hoc intendit,
ne propter concupiscentias homo divertat a ratione: et similiter fortitudo, ne
a recto judicio rationis divertat propter timorem, vel audaciam: et hic finis
praestitutus est homini secundum naturalem rationem: naturalis enim ratio
dictat unicuique, ut secundum rationem operetur: sed qualiter, et per quae
homo in operando attingat medium rationis, pertinet ad rationem [al. dispo-
sitionem] prudentiae: licet enim attingere medium sit finis virtutis moralis:
tamen per rectam dispositionem eorum quae sunt ad finem, medium invenitur.

Et per hoc patet responsio AD PRIMUM.

AD SECUNDUM dicendum, quod sicut agens naturale facit ut forma sit in
materia, non tamen facit ut formae conveniant ea, quae per se ei insunt:
ita etiarn prudentia medium constituit in passionibus, et operationibu53 non
tamen facit, quod medium quaerere conveniat virtuti.

AD TERTtUM dicendum, quod virtus moralis per modum naturae intendit
pervenire ad medium: sed quia medium, secundum quod medium, non eodem
modo invenitur in omnibus, ideo inclinatio naturae, quae semper eodem modo
operatur, ad hoc non sufficit, sed requiritur ratio prudentiae.

