QUAEsno cxxm. ARTICULUS Χῖ. 843

homini adversarii mortales suscitantur propter justitiam, quam sequitur, ct
ctiam propter alia bona, quae facit.

ARTICULUS XII. 628
UTRUM rom-muno PRAECELLAT INTER OMNES ALtAs VIRTUTES.

AD DUODECIMUM sic proceditur. Videtur, quod fortitudo praecellat inter
omnes alias virtutes: dicit enim Ambros. in 1. de Offic. (cap. 35.): « Est for-
titudo velut caeteris excelsior ».

2. PRAETEREA. Virtus est circa difficile,⁴ et bonum: sed fortitudo est circa
difficillima3 ergo est maxima virtutum.

3. PRAETEREA. Dignior est persona hominis, quam res ejus: sed fortitudo
est circa personam hominis, quam aliquis periculo mortis exponit propter
bonum virtutis: justitia autem, et aliae virtutes morales sunt circa alias res
exteriores3 ergo fortitudo est praecipua inter omnes virtutes morales.

SED CONTRA est, quod Tullius dicit in 1. de Off. (in tit. de chstit.): ‹< In
justitia virtutis splendor est maximus, ex qua viri boni nominantur >›.

PRAETEREA. Philosophus dicit in 1. Rhetor (cap. 9.): « Necesse est maxi-
mas csse virtutes, quae maxime aliis utiles sunt» : sed liberalitas videtur magis
utilis, quam fortitud03 ergo est major virtus.

RESPONDEO dicendum, quod, sicut August. dicit in 6. de Trin. (cap.8.),
« in his, quae non mole magna sunt, idem est esse majus, quod melius »2
unde tanto aliqua virtus major est, quanto melior est: bonum autem rationis
est hominis bonum, secundum Dionys. 4. cap. de Div. Nom. (part. 4. lert. 22.).·
hoc autem bonum essentialiter quidem habet prudentia, quae est perfectio
rationis: justitia autem est hujus boni factiva3 inquantum scilicet ad ipsam
pertinet ordinem rationis ponere in omnibus rebus humanis: aliae autem vir-
tutes sunt conservativae hujus boni3 inquantum scilicet moderantur passio-
nes, ne abducant hominem a bono rationis3 et in ordine harum fortitudo
tenet locum praecipuum3 quia timor periculorum mortis maxime est efficax
ad hoc quod hominem faciat recederesa bono rationis: postquam ordinatur
temperantia3 quia etiam delectationes tactus maxime inter caetera impediunt
bonum rationis: id autem quod essentialiter dicitur, potius est eo quod di-
citur effective3 et hoc etiarn potius est eo quod dicitur-consecutive secundum
remotionem impedimenti; unde inter virtutes cardinales est potior prudentia,
secunda justitia, tertia fortitudo, quarta temperantia: et post has caeterae
virtutes.

AD PRIMUM ergo dicendum, quod Ambrosius fortitudinem aliis virtuti-
bus praefert‚ secundum quamdam generalem utilitatem3 prout scilicet et in
rebus bellicis, et in rebus civilibus, sive domesticis utilis est; unde ipse ibi-
dem praemittit: «Nunc de fortitudine tractemus, quae velut excelsior cae-
teris, dividitur in res bellicas, et domesticas».

AD SECUNDUM dicendum, quod ratio virtutis magis consistit in bono, quam
in difficili3 unde magis est mensuranda magnitudo virtutis secundum ratio-
nem boni, quarn secundum rationem difficilis.

AD TERTIUM dicendum, quod homo non exponit personam suam mortis
periculis, nisi propter justitiam conservandam3 et ideo laus fortitudinis de-
pendet quodammodo ex justitia; unde Ambrosius dicit in 1. de Offic. (cap. 35),

