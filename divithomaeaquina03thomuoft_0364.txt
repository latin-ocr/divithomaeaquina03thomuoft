3 56 QUAEsT1o xtvn. ARTICULUS 11.

Prov. 10.: Sapientia est viro prudentia: sed sapientia principalius consistit in
contemplatione3 ergo et prudentia.

2. PRAETEREA. Ambros. dicit in 1. de Off. (cap. 24.): « Prudentia in veri
investigatione versatur, et scientiae plenioris infundit cupiditatem »t sed hoc
pertinet ad rationem speculativam3 ergo prudentia consistit etiam in ratione
speculativa.

3. PRAETEREA. In eadem parte animae ponitur a Philos. ars, et prudentia,
ut patet in 6. Ethicor. (cap. 1.): sed ars non solum invenitur practica, sed
etiam speculativa, ut patet in artibus liberalibus3 ergo etiam prudentia inve-
nitur et practica, et speculativa.

SED CONTRA est, quod Philos. dicit in 6. Eth. (cap. 5.) quod prudentia est
recta ratio agibiliurn: sed hoc non pertinet nisi ad rationem practicam; ergo
prudentia non est nisi in ratione practica.

Rssspoxnro dicendum, quod sicut Philos. dicit in 6. Ethic. (cap. 5.) pru-
dentis est bene posse consiliari: consilium autem est de his, quae sunt per
nos agenda in ordine ad finem aliquem: ratio autem eorum, quae sunt agenda
propter finem, est ratio practica3 unde manifestum est, quod prudentia non
consistit nisi in ratione practica.

AD PRIMUM ergo dicendum, quod, sicut supra dictum est (q. 45. art. Ι. et3.),
sapientia considerat causam altissimam simpliciter3 unde consideratio causae
altissimae in quolibet genere pertinet ad sapientiam in illo genere: in genere
autem humanorum actuum causa altissima est finis communis toti vitae
humanae3 et hunc finem intendit prudentia3 dicit enim Philos. in 6. Ehic.
(cczp.5.), quod sicut ille qui ratiocinatur bene ad aliquem finem particularem,
puta ad victoriam, dicitur esse prudens, non simpliciter, sed in hoc genere,
scilicet in rebus bellicis: ita ille qui bene ratiocinatur ad totum bene vivere,
dicitur prudens simpliciter, unde manifestum est, quod prudentia est sapientia
in rebus humanis: non autem sapientia simpliciter; quia non est circa cau-
sam altissimam simpliciter: est enim circa bonum humanum; hoc autem
non est optimum eorum, quae sunt, et ideo signanter dicitur, quod prudentia
est sapientia viro, non autem sapientia simpliciter.

AD SECUNDUM dicendum, quod Ambros. et etiam Tullius (lib. 2. de Iuvent),
nomen prudentiae largius sumunt pro qualibet cognitione humana, tam spe-
culativa, quam practica3 quamvis dici possit, quod ipse actus speculativae
rationis, secundum quod est voluntarius, cadit sub electione, et consilio quan-
tum ad suum exercitium: et per consequens cadit sub ordinatione pruden-
tiae: sed quantum ad suam speciem, prout comparatur ad objectum, quod
est ¹verum necessarimm, non cadit sub consilio, nec sub prudentia.

AD TERT1L'M dicendum, quod omnis applicatio rationis rectae ad aliquid
factibile pertinet atl artem: sed ad prudentiam non pertinet nisi applicatio
rationis rectae ad ea, de quibus est consilium: et hujusmodi sunt, in quibus
non sunt viae determinatae perveniendi ad finem, ut dicitur in 3. Ethic. (cap. 3.),·
quia ergo ratio speculativa quaedam facit3 puta syllogismum, propositionem,
et alia hujusmodi, in quibus proceditur secundum certas, et determinatas
vias: inde est quod respectu horum potest salvari ratio artis, non autem
ratio prudentiae3 et ideo invenitur aliqua speculativa ars, non autem aliqua
prudentia.

 

