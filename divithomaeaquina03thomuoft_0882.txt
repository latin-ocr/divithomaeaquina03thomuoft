874 QUAESTIO CXXIX. ARTICULUS VIII.

2. PRAETEREA. Nullus virtuosus contemnit ea, quibus juvatur: sed magna-
nimus contemnit ea, quae pertinent ad exteriorem fortunam: dicit enim Tull.
in lib. de Offic. (in tit. Alagma. in duob. potis. sita) quod «magnus animus in
externarum rerum despicientia commendatur»; ergo magnanimitas non adju-
vatur a bonis fortunae.

3. PRAETEREA. Ibidem Tullius subdit, quod « ad magnum animum per-
tinet ea, quae videntur acerba, ita ferre, ut nihil a statu naturae discedat,
nihil a dignitate sapientis » 3 et Aristoteles dicit in 4. Ethic. (cap. 3.) quod c< ma-
gnanimus in infortuniis non est tristis >›: sed acerba, et infortunia opponun-
tur bonis fortunae: quilibet enim tristatur de subtractione eorum, quibus ju-
vantur, ergo exteriora bona fortunae non conferunt ad magnanimitatem.

SED CONTRA est, quod Philos. dicit in 4. Ethic. (cap.3.) quod « bona for-
tunae videntur conferre ad magnanimitatem n.

RESPONDEO dicendum, quod, sicut ex supra dictis patet (art. 1. huj. q.),
magnanimitas ad dico respicit; ad honorem quidem, sicut ad materiam3 et
ad aliquid magnum operandum, sicut ad finem: ad utrumque autem istorum
bona fortunae cooperantur: quia enim honor viruosis non solum a sapien-
tibus, sed etiam a multitudine exhibetur, quae maxima reputat hujusmodi
exteriora bona fortunae, fit ex consequenti, ut ab eis major honor exhibeatur
his, quibus 'adsunt exteriora bona fortunae: similiter etiam ad actus virtutum
organice bona fortunae deserviunt, quia per divitias, et potentias, et amicos
datur nobis facultas operandi: et ideo manifestum est, quod bona fortunae
conferunt ad magnanimitatem.

AD PRIMUM ergo dicendum, quod virtus sibi sufficiens esse dicitur, quia
sine his etiam exterioribus bonis esse potest: indiget tamen his exterioribus
bonis ad hoc, quod expeditius operetur.

AD SECUNDUM dicendum, quod magnanimus exteriora bona contemnit,
inquantum non reputat ea bona magna, pro quibus debeat aliquid indecens
facere: non tamen quantum ad hoc contemnit ea, quin reputet ea utilia ad
opus virtutis exequendum.

AD TERTIUM dicendum, quod quicumque non reputat aliquid magnum,
neque multum gaudet, si illud obtineat, neque multum tristatur, si illud amit-
tat; et ideo quia magnanimus non aestimat exteriora bona, scilicet bona
fortunae, quasi aliqua magna, inde est, quod nec de eis multum extollitur,
si adsint, neque in eorum amissione multum dejicitur.

QUAESTIO CXXX.

DE PRAFSUMPTIONE, IN DUOS ARTICULOS DIVISA.

Deinde considerandum est de vitiis oppositis magnanimitati: et primo de
illis, quae opponuntur ei per excessum, quae sunt tria 3 scilicet: praesumptio,
ambitio, et inanis gloria3 secundo de pusillanimitate, quae opponitur ei per
modum defectus.

Et circa primum. quaeruntur duo.

Primo. Utrum praesumptio sit peccatum.

Secundo. Utrum opponatur magnanimitati per excessum.

 

