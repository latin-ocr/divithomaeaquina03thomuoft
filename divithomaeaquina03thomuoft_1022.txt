1014 QUAESTIO CLV. ARTICULUS ΙΙ.

consuevit dici3 ergo non est propria materia ejus concupiscentia delectatio-
num tactus.

5. PRAETEREA. Inter delectationes tactus quaedam sunt non humanae,
sed bestiales, tam in cibis, utpote si quis delectaretur in esu carnium huma-
narum, quam etiam in venereis, puta in abusu bestiarum, vel puerorum:
sed circa hujusmodi non est continentia, ut dicitur in 7. Ethic. (cap. 5.),-
non ergo propria materia continentiae sunt concupiscentiae delectationum
tactus.

SED CONTRA est, quod Philos. dicit in 7. Ethic. (cap. 4.), quod « conti-
nentia, et incontinentia sunt circa eadem, circa quae temperantia, et intem-
perantia »ι sed temperantia, et intemperantia sunt circa concupiscentias de-
lectationum tactus, ut supra habitum est (q. 141. art. 4.); ergo etiam conti-

nentia, et incontinentia sunt circa eamdem materiam.
RESPONDEO dicendum, quod nomen continentiae refraenationem quarn-

dam importat; inquantum scilicet tenet se aliquis, ne passiones sequatur3 et
ideo proprie continentia dicitur circa illas passiones, quae impellunt ad ali-
quid prosequendum, in quibus laudabile est ut ratio retrahat hominem a pro-
sequendo: non autem proprie est circa illas passiones, quae important re-
tractionem quamdam3 sicut timor, et alia hujusmodi: in his enim laudabile
est firmitatem servare in prosequendo, quod ratio dictat, ut supra dictum est
(q. 123. art. 3. et 4.); est autem considerandum, quod naturales inclinationes
principia sunt omnium supervenientium, ut supra dictum est (elicitur ex q. 26.
art. 3. 7. at S.),· et ideo passiones tanto vehementius impellunt ad aliquid pro—
sequendum, quanto magis sequuntur inclinationem naturae; quae praecipue
inclinat ad ea quae sunt sibi necessaria, vel ad conservationem individui,
sicut sunt cibi, vel ad conservationem speciei, sicut sunt actus venerei, quo-
rum delectationes ad tactum pertinent, et ideo continentia, et incontinentia
proprie dicuntur circa concupiscentias delectationum tactus.

AD PRIMUM ergo dicendum, quod sicut nomen temperantiae potest com-
muniter accipi in quacumque materia, proprie tamen dicitur in illa materia,
in qua est optimum hominem refraenari, ita etiam continentia proprie dici-
tur in materia, in qua est optimum, et difficillimum contineri, scilicet in concu-
piscentiis delectationum tactus3 communiter autem, et secundum quid potest
dici in quacumque alia materia; et hoc modo utitur Ambrosius nomine con-
tinentiae.

ΑΙ) SECUNDUM dicendum, quodcirca timorem non proprie laudatur con-
tinentia, sed magis firmitas animi, quam fortitudo importat: ira autem impe-
tum quidem facit ad aliquid prosequendum3 iste tamen impetus magis se-
quitur apprehensionem animalem, prout scilicet aliquis apprehendit se esse
ab alio laesum, quam inclinationem naturale1n3 et ideo dicitur quidem aliquis
secundum quid continens irae, non tamen simpliciter.

AD TERT1UM dicendum, quod hujusmodi exteriora bona, sicut honores,
divitiae, et hujusmodi, ut Philos. dicit in 7. Ethic. (cap. 4.), videntur quidem
secundum se esse eligibilia, non autem quasi necessaria ad conservationem
naturae; et ideo circa ea non dicimus simpliciter aliquos continentes, vel
incontinentes, sed secundum quid, apponendo quod sint continentes, vel in-
continentes lucri, vel honoris, vel alicujus hujusmodi3 et ideo vel Tullius
communiter usus est nomine continentiae, prout comprehendit sub se etiam
continentiam secundum quid: vel accipit cupiditatem stricte pro concupi-

scentia delectabilium tactus.

 

 

