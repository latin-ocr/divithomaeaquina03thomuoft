QUAESTIO CLXXX. ARTICULUS v11. 1171

platione contentio, et certarnen ex contrarietate veritatis quam contempla-
mur, sed ex defectu nostri intellectus, ct ex corruptibili corpore, quod nos
ad inferiora retrahit, secundum illud Sap. 9.: Corpus quod corrumpitur, aggra-
vat animam: ct deprimit terrena inhabitatio Sensum mulla cogitantem; et inde
est, quod quando homo pertingit ad contemplationem veritatis, ardentius eam
amat: sed magis odit proprium defectum, et gravitatem corruptibilis corpo-
ris, ut dicat cum Apostolo Rom. 7.: Infelix ego homo, quis me liberabit de cor-
pore mortis hujus? unde et Greg. dicit super Ezech. (loc. cit. in arg.).· «Cum
Deus jam per desiderium, et intellectum cognoscitur, ornnem in nobis volu-
ptatem carnis arefacit ».

AD TERTIUM dicendum, quod contemplatio Dei in hac vita imperfecta est
respectu contemplationis patriae: et similiter delectatio contemplationis viae
est imperfecta respectu delectationis contemplationis patriae, de qua dicitur
in Ps. 35.: Torrente voluptatis tuae potabis eos: sed contemplatio divinorum,
quae habetur in via, etsi sit imperfecta, tamen est delectabilior omni alia con—
templatione, quantumcumque perfecta, propter excellentiam rei contempla-
tae; unde Philos. dicit in 1. de Part. Animal. (cap. 5.): « Accidit circa illas
honorabiles existentes, et divinas substantias, minores nobis existere theorias:
sed etsi secundum modicum attingamus eas, tamen propter honorabilitatem
cognoscendi delectabilius aliquid habent, quam quae apud nos omnia »3 et
hoc est etiarn quod Greg. dicit super Ezech. (loc. sup. cit.): κ Contemplativa
vita amabilis valde dulcedo est, quae super semetipsam animam rapit, coe-
lestia aperit, spiritualia mentis oculis patefacit n.

AD QUARTUM dicendum, quod Jacob post contemplationem uno pede clau-
dicabat, quia (ε necesse est, ut debilitato amore saeculi, convalescat aliquis
ad amorem Dei >›, ut Greg. dicit super Ezechiel. (loc. cit.); et ideo post agni-
tionem suavitatis Dei unus in nobis pes sanus remanet, atque alius claudicat:
omnis enim qui uno pede claudicat, solum ilh' pedi innititur, quem sanum
habet (ut subjungit).

ARTICULUS vm. 855
UTRUM VITA CONTEMPLATIVA SIT DIUTURNA.
(Part. r. q. 20. art. 4. ad. 3. et 3. Dist. 35. q. 1. art. 4. q. 3.).

AD ocTAvuM sic proceditur. Videtur, quod vita contemplativa non sit
diuturna: vita enim contemplativa essentialiter consistit in his, quae ad in-
tellectum pertinent; sed omnes intellectivae perfectiones hujus vitae evacua-
buntur, secundum illud 1. ad Cor. 13.: Sive prophetiae evacuabuntur, sive lin-
guae cessabunt, sive scientia dash-aetum· ergo vita contemplativa evacuatur.

2. PRAETEREA. Dulcedinem contemplationis aliquis homo raptim, et per-
transeundo degustat3 unde Aug. dicit in 1o. Confess. (cap. 40.) ,· (< Intromittis
me in affectum multum inusitatum introrsus, ad nescio quam dulcedinem,
sed recido in haec aerumnosis ponderibus» : Greg. etiarn in 5. Moral. (cap. 23.)
exponens illud Job 4: Cum spiritus, me praesente, transiret, dicit: « ln suavi-
tate contemplationis intimae non diu mens figitur3 quia ad semetipsam, ipsa
immensitate luminis reverberata, revocatur »; ergo vita contemplativa non
est diuturna.

3. PRAETEREA. Illud quod non est homini connaturale, non potest esse diu-
turnum: vita autem contemplativa est melior, quam secundum hominem, ut

