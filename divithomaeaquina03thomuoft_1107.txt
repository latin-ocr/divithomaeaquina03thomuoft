 

QUAESTIO CLXIX. ARTICULUS 11. 1099

AD QUARTUM dicendum, quod si qua ars est ad faciendum aliqua opera,
quibus homines uti non possunt absque peccato, per consequens artifices talia
faciendo peccarent, utpote praebentes directe aliis occasionem peccandi: puta
si quis fabricaret idola, vel aliqua ad cultum idololatriae pertinentia: si qua
vero ars sit, cujus operibus homines possunt bene, et male uti (sicut gladii,
sagittae, et alia hujusmodi) usus talium artium non est peccatum: et hae solae
artes sunt dicendae 3 unde Chrysost. dicit super Matth. (hom. 50.): «Eas solum
artes oportet vocare, quae necessariorum, et eorum quae continent vitam no-
stram, sunt tributivae, et constructivae ». Si tamen operibus alicujus artis ut
pluries aliqui male utantur, quamvis de se non sint illicitae, sunt tamen per
officium principis a civitate extirpandae secundum documenta Platonis; quia
ergo mulieres licite se possunt ornare, vel ut conservent decentiam sui status,
vel etiam aliquid superaddere, ut placeant viris, consequens est quod artifices
talium ornamentorum non peccant in usu talis artis, nisi forte inveniendo
aliqua superflua, et curiosa3 unde Chrysost. dicit super Matth. (loc. cit), quod,
«etiam ab arte calceorum, et textorum multa abscindere oportet: etenim ad
luxuriam deduxerunt, necessitatem ejus corrumpentes, artem arti male com-
miscentes».

QUAESTIO CLXX.

DE PRAECEPTIS TEMPERANTIAE, IN DUOS ARTICULOS DIVISA.

Postea considerandum est de praeceptis temperantiae; et primo de prae-
ceptis ipsius temperantiae3 secundo de praeceptis partium ejus.

ARTICULUS Ι. 810

UTRUM PRAECEPTA TEMPERANTIAE
INCONVENIENTER IN LEGE DIVINA TRADANTUR.

(1-2. q. 100. art. II. ad 3.).

AD PRIMUM sic proceditur. Videtur, quod praecepta temperantiae incon-
venienter in lege divina tradantur: fortitudo enim est potior virtus, quarn
temperantia, ut supra dictum est (q. 141. art. 8. et 1-2. q. 66. art. 4.) .· sed nul-
lum praeceptum fortitudinis ponitur inter praecepta decalogi, quae sunt po-
tiora legis praecepta; ergo inconvenienter inter praecepta decalogi ponitur
prohibitio adulterii, quod contrariatur temperantiae, ut ex supradictis patet
(q. 154. art. 8.).

2. PRAETEREA. Temperantia non est solum circa venerea, sed etiam circa
delectationem ciborum, et potuum: sed inter praecepta decalogi non prohi-
betur aliquod vitium pertinens ad delectationem ciborum, et potuum, neque
etiam pertinens ad aliquam aliam speciem luxuriae3 ergo neque etiam debet

poni aliquod praeceptum prohibens adulterium, quod pertinet ad delectatio-
nem venereorum.

