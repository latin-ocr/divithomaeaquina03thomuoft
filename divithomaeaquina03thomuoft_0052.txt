46 QUAESTIO 11. ARTICULUS v.

RESPONDEO dicenduni,quod praecepta legis, quae homo tenetur implere,
dantur de actibus virtutum, quisunt via perveniendi ad salutem: actus autem
virtutis, sicut supra dictum est (1-2. q. 60. art.5.), sumitur secundum habitu-
dinem habitus ad objectum: sed in objecto cujuslibet virtutis dno possunt
considerari: scilicet id quod proprie, et ραν se est objectum virtutis, quod ne-
cessarium est in omni actu virtutis: et iterum id quod est per accidens, sive
consequenter se habens ad propriam rationem objecti: sicut ad objectum
fortitudinis proprie, et per se pertinet sustinere pericula mortis, et aggredi
hostes cum periculo propter bonum commune: sed quod homo armetur, vel
ense percutiat in bello justo, aut aliquid hujusmodi faciat, reducitur quidem
ad objectum fortitudinis, sed per accidens, determinatio ergo virtuosi actus
ad proprium, et per se objectum virtutis est sub necessitate praecepti, sicut
et ipse virtutis actus: sed determinatio actus virtuosi ad ea, quae accidenta-
liter, vel secundario se habent ad proprium, et per se virtutis objectum, cadit
sub necessitate praecepti, nisi pro loco, et tempore: dicendum est ergo, quod
fidei objectum per se est id, per quod homo beatus efficitur, ut supra dictum
est (q. 1. art. 8).- per accidens autem, aut secundario se habent ad objectum
fidei [al. virtutis] omnia, quae in Sacra Scriptura divinitus tradita continen-
tur: sicut quod Abraham habuit duos filios, quod David fuit filius Isai, et alia
hujusmodi. Quantum ergo ad prima credibilia, quae sunt articuli fidei, te-
netur homo explicite credere, sicut et tenetur habere fidem: quantum autem
ad alia credibilia, non tenetur homo explicite credere, sed solum implicite,
vel in praeparatione animi, inquantum paratus est credere, quidquid divina
Scriptura continet: sed tunc solum hujusmodi tenetur explicite credere,
quando hoc ei constiterit in doctrina fidei contineri.

AD PRIMUM ergo dicendum, quod si in potestate hominis esse dicatur ali-
quid excluso auxilio gratiae, sic ad multa tenetur homo, ad quae non potest
sine gratia reparante, sicut ad diligendum Deum, et proximum3 et similiter
ad credendum articulos fidei: sed tamen hoc potest cum auxilio gratiae: quod
quidem auxilium quibuscumque divinitus datur, misericorditer datur3 quibus
autem non datur, ex justitia non datur, in poenam praecedentis, aut saltem
originalis peccati, ut August. dicit in lib. de Corrept. et Grat. (cap. 5. et 6.).

AD SECUNDUM dicendum, quod homo tenetur ad determinate diligendum
ea diligibilia, quae sunt proprie, et per se charitatis objecta3 scilicet Deum,
et proximum: sed objectio procedit de illis praeceptis charitatis, quae quasi
consequenter pertinent ad objectum charitatis.

AD TERTIUM dicendum, quod virtus obedientiae proprie in voluntate con-
sistit; et ideo ad actum obedientiae sufficit promptitudo voluntatis subjectae
praecipienti, quae est proprie, et per se objectum obedientiae: sed hoc prae-
ceptum, vel illud per accidens, vel consequenter se habet ad proprium, et
per se objectum obedientiae.

ARTlCULUS VI. 16

UTRUM OMNES AEQUALITER TENEANTUR AD HABENDUM
FIDEM EXPLICITAM.

(3. Dist. 25. q. 2. art. Ι. et 4. Dist. 24. q. r. art. 3. ct Ιίνῐ. t]- 14. art. IL).

AD SEXTUM sic proceditur. Videtur, quod aequaliter omnes teneantur ad
habendum sidem explicitam: ad ea enim, quae sunt de necessitate salutis,

