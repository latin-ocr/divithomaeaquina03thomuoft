QUAESTIO CLXXXI. ARTICULUS ΙΙ. Ῑ175

AD PR1MUM ergo dicendum, quod operationes morales specificantur ex
fine, ut supra habitum est (1-2. q. 18. art. 4. et 6.) ,· et ideo ad vitam contem-
plativam illa cognitio pertinet, quae finem habet in ipsa cognitione veritatis:
cognitio autem prudentiae, quae magis habet finem in actu appetitivae vir·
tutis, pertinet ad vitam activam.

AD SECUNDUM dicendum, quod occupatio exteriorum rerum facit horni-
nem minus videre in rebus intelligibilibus, quae sunt separatae a sensibilibus,
in quibus operationes activae vitae consistunt: sed tamen occupatio exterior
activae vitae facit hominem magis clare videre in judicio agibilium, quod
pertinet ad prudentiam, tum propter experientiam, tum propter mentis atten-
tionem, quia ubi intenderis, ibi ingenium valet, ut Sallustius dicit (in Conjur.
Catil. cir. princ. orat. Caesaris).

AD TERTIUM dicendum, quod prudentia dicitur esse media inter virtutes
intellectuales, et morales quantum ad hoc, quod in subjecto convenit cum
virtutibus intellectualibus: in materia autem totaliter convenit cum moralibus:
illud autem tertium vivendi genus medium est inter activam vitam, et con-
templativam, quantum ad ea, circa quae occupatur; quia quandoque occu-
patur in contemplatione veritatis, quandoque autem occupatur circa exteriora.

ARTICULUS HI. 858
UTRUM DOCERE SIT ACTUS VITAE ACTIVAE, AN CONTEMPLATIVAE.
(3. Dist. 35. q. I. art. 3. q. Ι. ad 3. et Veri. q. H. art. 4.).

AD TERTIUM sic proceditur. Videtur, quod docere non sit actus vitae
activae, sed contemplativae: dicit enim Greg. super Ezech. (hom. 5.)‚ quod
« viri perfecti bona coelestia, quae saltem per speculum contemplari potue-
runt, fratribus denuntiant, eorumque animos in amorem intimae claritatis
accendunt: sed hoc pertinet ad doctrinam ergo docere est actus vitae con-
templativae.

2. PRAETEREA. Ad idem genus vitae videtur reduci actus, et habitus: sed
docere est actus sapientiae: dicit enim Philos. in princ. Metaphys. (cap. Ι.
α med.) quod signum scientis est posse docere ; cum ergo sapientia, vel scientia
pertineat ad vitam contemplativam, videtur quod etiam doctrina ad vitam
contemplativam pertineat.

3. PRAETEREA. Sicut contemplatio est actus vitae contemplativae, ita et
oratio: sed oratio, qua quis orat pro alio, nihilominus pertinet ad vitam con-
templativam3 ergo quod aliquis veritatem meditatam in alterius notitiam per
doctrinam deducat, videtur ad vitam contemplativam pertinere.

SED CONTRA est, quod Greg. dicit super Ezech. (hom. 14.): « Activa vita
est, panem esurienti tribuere, verba sapientiae nescientem docere ».

RESPONDEO dicendum, quod actus doctrinae habet duplex objectum: fit
enim doctrina per locutionem; locutio autem est signum audibile interioris
conceptus; est ergo unum objectum doctrinae id, quod est materia, sive obje-
ctum interioris conceptionis; et quantum ad hoc objectum quandoque do-
ctrinae pertinet ad vitam activam, quandoque ad contemplativam: ad activam
quidem, quando horno interius concipit aliquam veritatem, ut per eam in
’ exteriori actione dirigatur: ad contemplativam autem, quando homo interius
concipit aliquam veritatem intelligibilem, in cujus consideratione, et amore

