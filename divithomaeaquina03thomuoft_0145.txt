 

 

 

 

 

 

QUAESTIO xvn. ARTICULUS IV. 139

lium, per quod illud bonum obtinetur: bonum autem, quod aliquis sperat
obtinendum, habet rationem causae finalis: auxilium autem, per quod ali-
quis sperat illud bonum obtinere, habet rationem causae efficientis.

In genere autem utriusque causae invenitur principale, et secundarium:
principalis enim finis est finis ultimus: secundarius autem finis cst bonum,
quod est ad finem: similiter principalis causa agens cst primum agens: secun-
daria vero causa efficiens est agens secundarium instrumentale: spes autem
respicit beatitudinem aeternam, sicut finem ultimum3 divinum autem auxi-
lium, sicut primam causam inducentem ad beatitudinem: sicut ergo non licet
sperare aliquid bonum praeter beatitudinem, sicut ultimum finem, sed solum
sicut id, quod est ad finem beatitudinis ordinatum: ita etiam non licet spe-
rare de aliquo homine, vel de aliqua creatura, sicut de prima causa movente
in beatitudinem: licet autem sperare de aliquo homine, vel de aliqua creatura
sicut agente secundario, et instrumentali, per quod aliquis adjuvatur ad
quaecumque bona consequenda in beatitudinem ordinata: et hoc modo ad
Sanctos convertimur, et ab hominibus etiam aliqua petimus; et vituperan-
tur illi, de quibus aliquis confidere non potest ad auxilium ferendum.

Et per hoc patet responsio AD OBJECTA.

ARTICULUS V. 86
UTRUM spsss SIT VIRTus THEOLOGICA.

(3. Dist. 26. q. 2. art. 2 e‘t Virt. q. 4. art. Ι. ad 6.).

AD QUINTUM sic proceditur. Videtur, quod spes non sit virtus theologica:
virtus enim theologica est, quae habet Deum pro objecto: sed spes non ha-
bet solum Deum pro objecto, sed etiam alia bona, quae a Deo obtinere
speramus; ergo spes non est virtus theologica.

2. PRAETEREA. Virtus theologica non consistit in medio duorum vitio-
rum, ut supra habitum est (1-2. q. 64. art. 4.).· sed spes consistit in medio
praesumptionis, et desperationis; ergo spes non est virtus theologica.

3. PRAETEREA. Expectatio pertinet ad longanimitatem, quae est species
fortitudinis, curn ergo spes sit quaedam expectatio, videtur quod spes non
sit virtus theologica, sed moralis.

4. PRAETEREA. Objectum spei est arduum: sed tendere in arduum pertinet
ad magnanimitatem, quae est virtus moralis3ergo spes est virtus moralis, et
non theologica.

SED CONTRA est, quod 1. ad Cor. 13. connumeratur spes fidei, et chari-
tati, quae sunt virtutes theologicae.

RESPONDEO dicendum, quod, curn differentiae specificae per se dividant
genus, opertet attendere, unde habeat spes rationem virtutis, ad hoc ut
sciamus sub qua differentia virtutis collocetur. Dictum est autem supra (art. I.
huj. φ), quod spes habet rationem virtutis ex hoc, quod attingit supremam
regulam humanorum actuum: quam attingit et sicut primam causam effi-
cientem, inquantum ejus auxilio innititur; et sicut ultimam causam finalem,
inquantum in ejus fruitione beatitudinem expectat; et sic patet, quod spei,
inquantum est virtus, principale objectum est Deus, cum ergo in hoc con-
sistat ratio virtutis theologicae, quod Deum habeat pro objecto, sicut supra
dictum est (1-2. q. 62. art. 1.)‚ manifestum est, quod spes est virtus theologica.

