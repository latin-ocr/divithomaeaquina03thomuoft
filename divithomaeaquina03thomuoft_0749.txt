QUAESTIO ew. Alimentus vt. 741

Ar) TERTIUM ergo dicendum, quod principibus saecularibus intantum homo
obedire tenetur, inquantum ordo justitiae requirit; et ideo si non habeant
justum principatum, sed usurpatum, vel si injusta praecipiant, non tenentur

eis subditi obedire, nisi sorte per accidens, propter vitandum scandalum, vel
periculum.

QUAESTIO CV.

DE INOBEDIENTIA, IN DUOS ARTICULOS DIVISA.

Deinde considerandum est de inobedientia.

Et circa hoc quaeruntur duo.

Primo. Utrum sit peccatum mortale.
Secundo. Utrum sit gravissimum peccatum.

ARTICULUS 1. 552

UTRUM INOBEDIENTIA SIT PECCATUM MORTALE.

(supr. q. 69. art. 1. emp).

AD PRIMUM sic proceditur. Videtur, quod inobedientia non sit peccatum
mortale: omne enim peccatum est inobedientia, ut patet per definitionem
Ambrosii superius positam (q. praec. art. 2. arg. 1.); si ergo inobedientia esset
peccatum mortale, omne peccatum esset mortale.

2. PRAETEREA. Gregor. dicit 31. Moral. (cap. 17.) quod inobedientia ori-
tur ex inani gloria: sed inanis gloria non est peccatum mortale3 ergo nec
inobedientia.

3. PRAETEREA. Tunc dicitur aliquis esse inobediens, quando superioris
praeceptum non implet: sed superiores multoties praecepta multiplicant,
quae viX, aut numquam omnia possunt observari3 si ergo inobedientia esset
peccatum mortale, sequeretur quod homo non posset vitare mortale pecca-
tum, quod est inconveniens; non ergo inobedientia est peccatum mortale.

SED CONTRA est, quod ad Rom. 1. et 2. ad Tim. 3., inter alia peccata
mortalia computantur parantibus non obedientes.

RESPONDEO dicendum, quod, sicut supra dictum est (q. 24. art. 12. et 1-2.
q. 72. art. 5. et q. 88. art. 1.), peccatum mortale est, quod contrariatur cha-
ritati, per quam est spiritualis vita: charitate autem diligitur Deus, et proxi-
mus: exigit autem charitas Dei, ut ejus mandatis obediatur, ut supra dictum
est (q. 24. art. 12.),· et ideo inobedientem esse divinis praeceptis est peccatum
mortale, quasi divinae dilectioni contrarium: in praeceptis autem divinis
continetur, quod etiam superioribus obediatur; et ideo etiam inobedientia,
qua quis inobediens est praeceptis superiorum, est peccatum mortale, quasi
divinae dilectioni contrarium, secundum illud ad Rom. 13. ε Ωιιιῗροίεςΐιιΐὶ re-
sistit, Dei ordinationi resistit: contrariatur insuper dilectioni proximi, inquan-
tum superiori proximo subtrahit obedientiam, quam ei debet.

S. Tum-rat Summa Tmolo-Nica. Vol. ΙΙΙ, 43

