84 ’ QUAESTIO VIII. ARTICULUS VI.

huj. q.) ; ergo non distinguitur ab aliis donis intellectualibus, sed omnia in se
complectitur.

SED CONTRA est, quod quaecumque connumerantur ad invicem, oportet
ea esse aliquo modo ab invicem distinctag quia distinctio est principium nu-
meri: sed donum intellectus connumeratur aliis donis, nt patet Isa. 11.; ergo
donum intellectus est distinctum ab aliis donis.

RESPONDEO dicendum, quod distinctio doni intellectus ab aliis tribus donis,
scilicet: pietate, fortitudine, et timore, manifesta est: quia donum intellectus
pertinet ad vim cognoscitivam; illa vero tria pertinent ad vim appetitivam.
Sed differentia hujus doni intellectus ad alia tria, scilicet: sapientiam, scien-
tiam, et consilium, quae etiam ad vim cognoscitivam pertinent, non est
a'deo manifesta: videtur autem quibusdam, quod donum intellectus distin-
guatur a dono scientiae, et consilii per hoc, quod illa duo pertineant ad pra-
cticam cognitionem, donum autem intellectus ad speculativam: a dono vero
sapientiae, quod etiam ad speculativam cognitionem pertinet, distinguitur in
hoc, quod ad sapientiam pertinet judicium, ad intellectum vero capacitas in-
tellectus eorum, quae proponuntur, seu penetratio ad intima eorum: et se-
cundum hoc supra numerum donorum assignavimus (1-2. q. 68. art. 4.) ,· sed
diligenter intuenti donum intellectus non solum se habet circa speculanda,
sed etiam circa operanda, ut dictum est (art. 3. lmj. q.) .· et similiter etiam
donum scientiae circa utrumque se habet, ut infra dicetur (q. seq. art. 3.) .· et
ideo oportet aliter eorum distinctionem accipere. Omnia enim haec quatuor
dona ordinantur ad supernaturalem cognitionem, quae in nobis per fidem
fundatur: Fides autem est ex auditu, ut dicitur Rom. 10.: unde oportet, aliqua
proponi homini ad credendum non sicut visa, sed sicut audita, quibus per
fidem assentiat: fides autem primo quidem, et principaliter se habet adveri-
tatem primam3 secundario ad quaedam circa creaturas consideranda, et ul-
terius se extendit etiam ad directionem humanorum operum, secundum quod
per dilectionem operatur, ut ex dictis patet (q. 4. art. 2. (2153.) ,· sic ergo circa
ea, quae fidei proponuntur credenda, duo requiruntur ex parte nostrazprimo
quidem, ut intellectu penetrentur, vel capiantur: et hoc pertinet ad donum
intellectus: secundo autem oportet, ut de eis homo habeat judicium rectum,
ut aestimet his esse inhaerendum, et ab eorum oppositis recedendum: hoc
ergo judicium quantum ad res divinas, pertinet ad donum sapientiae: quan-
tum vero ad res creatas, pertinet ad donum scientiae: quantum vero ad ap-
plicationem ad singularia opera, pertinet ad donum consilii.

AD PRIMUM ergo dicendum, quod praedicta differentia quatuor donorum
manifeste competit distinctioni eorum, quae Gregorius ponit eis esse oppo-
sita. Hebetudo enim acuitati opponitur: dicitur enim per similitudinem intel-
lectus acutus, quando potest penetrare ad intima eorum, quae proponuntur;
unde hebetudo mentis est, per quam mens ad intima penetrare non sufficit:
stultus autem dicitur ex hoc, quod perverse judicat circa communem finem
vitae3 et ideo proprie opponitur sapientiae, quae facit rectum judicium circa
universalem causam: ignorantia vero importat defectum mentis etiarn circa
quaecumque particularia; et ideo opponitur scientiae, per quam homo habet
rectum judicium circa particulares causas, scilicet circa creaturas. Praecipi-
tatio vcro manifeste opponitur consilio, per quod homo ad actionem non
procedit ante deliberationem rationis.

AD SECUNDUM dicendum, quod donum intellectus est circa prima prin-
cipia cognitionis gratuitae: aliter tamen, quam fides, narn ad fidem pertinet

 

    

1
ἓ

