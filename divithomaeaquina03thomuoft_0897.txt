QUAESTIO cxxxm. ART1CULus 11. 889

magnum, et parvum sunt opposita; ergo pusillanimitas opponitur magnani-
mitati. Δ

RESPONDEO dicendum, quod pusillanimitas potest tripliciter considerari:
uno modo secundum seipsam: et sic manifestum est, quod secundumpropriam
rationem opponitur m‹zgmnimzlutss a qua differt secundum differentiam ma-
gnitudinis, ct parvitatis circa idem: nam sicut magnanimus ex animi magni-
tudine tendit ad magna3 ita pusillanimus ex animi parvitate se retrahit a
magnis: alio modu potest considerari ex parte suae causae, quae ex parte intel-
lectus est ignorantia propriae conditionis, exparte autem appetitus est 'ti-
mor deficiendi in his, quae false aestimat excedere suam facultatem: terlio
-modo potest considerari quantum ad effectum, qui est retrahere se a magnis,
quibus est dignus: sed, sicut supra dictum est (q. praec. art. 2. ad 3.), oppo-
sitio vitii ad virtutem attenditur magis secundum propriam speciem, quam
secundum causam, vel effectum3 et ideo pusillanimitas directe magnanimi-
tati opponitur.

AD -PRIMUM ergo dicendum, quod ratio illa procedit de pusillanimitate
ex parte causae, quam habet in intellectu: et tamen non proprie potest dici,
quod opponatur prudentiae etiam secundum causam suam3 quia talis igno-
rantia non procedit ex insipientia, sed magis ex pigritia considerandi suam
facultatem, ut dicitur in 4. Ethic. (cap. 3.), vel exequendi quod suae subjacet
potestati.

AD SECUNDUM dicendum, quod ratio illa procedit de pusillanimitate ex
parte effectus.

AD TERTIUM dicendum, quod ratio illa procedit ex parte causae: nec
tamen timor causans pusillanimitatem semper est timor periculorum mor-
tis; unde etiam ex hac parte non oportet quod opponatur fortitudini: ira
autem secundum rationem proprii motus3 quo quis extollitur in vindictam,
non causat pusillanimitatem, quae dejicit animum, sed magis tollit eam;
inducit autem ad pusillanimitatem ratione causarum irae, quae sunt injuriae
illatae, ex quibus dejicitur animus patientis.

AD QUARTUM dicendum, quod pusillanimitas est gravius peccatum se-
cundum propriam speciem, quam praesumptio: quia per ipsam recedit homo
a bonis3 quod est pessimum, ut dicitur in 4. Ethic. (loc. sup. cit.): sed prac-
sumptio dicitur esse nequissima ratione superbiae, ex qua procedit.

QUAESTIO CXXXIV.

DE MAGNIFICENTIA, IN QUATUOR ARTICULOS DIVISA.

Deinde considerandum est de magnificentia, et vitiis oppositis.

Circa magnificentiam autam quaeruntur quatuor.

Primo. Utrum magnificentia sit virtus.
Secundo. Utrum sit virtus specialis.

Tertio. Quae sit materia ejus.
Quarto. Utrum sit pars fortitudinis.

