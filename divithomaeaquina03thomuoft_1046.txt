1038 QUAESTIO CLVIII. ARTICULUS VIII.

ARTICULUS VIII. 773

UTRUM SIT ALIQUOD VITIUM OPPOSITUM IRACUNDIAE
PROVENIENS Ex DEFECTU IRAE.

AD OCTAVL'M sic proceditur. Videtur, quod non sit aliquod vitium oppo-
situm iracundiae proveniens ex defectu irae: nihil enim est vitiosum, per
quod homo Deo assimilatur: sed per hoc, quod horno omnino est sine ira,
assimilatur Deo, qui cum tranquillitate judicat; ergo non videtur, quod sit vi-
tiosum omnino ira carere.

2. PRAETEREA. Defectus ejus, quod ad nihil est utile, non est vitiosus:
sed motus irae ad nihil est utilis, ut probat Seneca in lib. quem fecit de ira
(scilicet lib. I. cap. 12.),· ergo videtur, quod defectus irae non sit vitiosus.

3. PRAETEREA. Malum hominis, secundum Dionys. (cap. 4. de Div. Nom.
part. 4. lect. 22), est praeter rationem esse: sed subtracto omni motu irae,
adhuc remanet integrum judicium rationis3 ergo nullus defectus irae vitium
causat.

SED CONTRA est, quod Chrysost. dicit super Matth. (hom. Π. in op. imperf.):
« Qui cum causa non irascitur, peccat: patientia enim irrationabilis vitia se-
minat, negligentiam nutrit, et non solum malos, sed etiam bonos invitat ad
malum ».

REsPONDEo dicendum, quod ira dupliciter potest intelligi: uno modo, ut
est simplex motus voluntatis, quo aliquis non ex passione, sed ex judicio ra-
tionis poenam infligit, et sic defectus irae absque dubio est peccatum3 et hoc
modo ira accipitur in verbis Chrysost. qui dicit ibidem: « Iracundia, quae
cum causa est, non est iracundia, sed judicium: iracundia enim proprie intelli-
gitur commotio passionis »: qui autem cum causa irascitur, ira illiusjam non
est ex passione3 ideo judicare dicitur, non irasci: ulio modo accipitur ira pro
motu appetitus sensitivi, qui est cum passione, et transmutatione corporali3
et hic quidem motus ex necessitate consequitur in homine ad simplicem
motum voluntatis; quia naturaliter appetitus inferior sequitur motum appe-
titus superioris, nisi aliquid repugnet, et ideo non potest totaliter deficere
motus irae in appetitu sensitivo, nisi per subtractionem, vel debilitatem vo-
luntarii motus3 et ideo ex consequenti etiarn defectus passionis irae vitiosus
est, sicut et defectus voluntarii motus ad puniendum secundum judicium
rationis.

AD PRthJM ergo dicendum, quod ille qui totaliter non irascitur, cum debet
irasci, imitatur quidem Deum quantum ad carentiam passionis, non autem
quantum ad hoc, quod Deus ex judicio punit.

AD sECUNDUM dicendum, quod passio irae utilis est, sicut et omnes alii
motus appetitus sensitivi‚ ad hoc quod homo promptius exequatur id quod
ratio dictat: alioquin frustra esset in homine appetitus sensitivus, cum tamen
natura nihil faciat frustra.

AD TERTIUM dicendum, quod in eo qui inordinate agit, judicium rationis
non solum cst causa simplicis motus voluntatis, sed etiam passionis appetitus
sensitivi, ut dictum est (in corp. url.); et ideo sicut remotio effectus est si-
gnum remotionis causae, ita etiam remotio irae est signum remotionis ju-
dicii rationis.

 

