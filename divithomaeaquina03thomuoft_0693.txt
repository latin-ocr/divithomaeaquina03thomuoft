QUAESTIO xcw. ARTICULUS 1. 685

SED CONTRA est, quod dicitur Deuter. 18.: Non inveniatur in te, qui quaerat
a mortuis veritatem ,· quae quidem inquisitio innititur auxilio daemonum3
sed per observantias artis notoriae inquiritur cognitio veritatis per quaedam
pacta significationum cum daemonibus inita; ergo uti arte notoria non est
licitum.

Rfispoumzo dicendum, quod ars notoria est et illicita, et inefficax. Illicita
quidem est, quia utitur quibusdam ad scientiam acquirendam quae non habent
secundum sc virtutem causandi scientiam3 sicut inspectione quarumdam figura-
ram, et prolatione quorumdam ignotorum verborum, et aliis hujusmodi: et
idco hujusmodi ars non utitur his ut causis, sed ut signis, non autem ut signis di-
vinitus institutis, sicut sunt sacramentalia signa: unde relinquitur, quod sint su-
pervacua signa, et per consequens pertinentia ad pacta quaedam significationum
cum daemonibus placita atque foederata. Et ideo ars notoria penitus est repu-
dianda, et fugienda a christiano, sicut et aliae artes nugatoriae, vel noxiae su-
perstitionis, ut August. dicit in 2. de Doctr. Christ. (cap. 23. cir. med.): est etiam
hujusmodi ars inefficax ad scientiam acquirendam. Cum enim per hujusmodi
artem non intendatur acquisitio scientiae per modum homini connaturalem,
scilicet adinveniendo, vel addiscendo, consequens est quod iste effectus vel
expectetur a Deo, vel a daemonibus. Certum est autem, aliquos a Deo sa-
pientiam, et scientiam per infusionem habuisse: sicut de Salomone legitur
ς. Reg. 3. et 2. Paral. 1.: Dominus etiam discipulis suis dixit, Luc. 21.: Ego
daim vobis os, et sapientiam, cui non poterunt resistere, et contradicere omnes ad-
versarii vestri; sed hoc donum non datur quibuscumque, aut cum certa ob-
servatione, sed secundum arbitrium Spiritus Sancti, secundum illud 1. ad
Corint. 12.: Alii quidem daturper spiritmn sermo sapientiae, alii sermo scientiae
secundum eumdem spiritum ,· et postea subditur: Haec omnia operatur unus atque
idem spiritus, dividens singulis, prout vult. Ad daemones autem non pertinet
illuminare intellectum, ut habitum est in prima hujus operis parte (q. 109.
art. 3.). Acquisitio autern scientiae, et sapientiae fit per illuminationem intel-
lectus, et ideo nullus umquam per daemones scientiam acquisivit. Unde Aug.
dicit in 10. Civ. Dei (cap. 9. cir. med.) : «Porphyrium fateri theurgicis theletis‚
idest operationibus daemonum, animae intellectuali nihil purgationis acce-
dere, quod eam faciat idoneam ad videndum Deum suum, et perspicienda
ea quae vera sunt », qualia sunt omnia scientiarum theoremata. Possent tamen
daemones hominibus colloquentes verbis exprimere aliqua scientiarum do—
cumenta, sed hoc non quaeritur per artem notoriam.

AD PRIMUM ergo dicendum, quod acquirere scientiam bonum est, sed
acquirere eam modo indebito non est bonum; et ad hunc finem intendit ars
notoria.

AD SECUNDUM dicendum, quod pueri illi non abstinebant secundum va-
narn observantiam artis notoriae, sed secundum auctoritatem legis divinae,
nolentes inquinari cibis gentilium, et ideo merito obedientiae consecuti sunt
a Deo scientiam, secundum illud Ps. 118.: Super senes intellexi, quia mandata
tua quaesi-vi.

An TERTIUM dicendum, quod exquirere cognitionem futurorum a dae-
monibus, non solum est peccatum propter hoc, quod ipsi futura non co-
gnoscunt, sed propter societatem cum eis initam, quae etiam in proposito
habet locum.

