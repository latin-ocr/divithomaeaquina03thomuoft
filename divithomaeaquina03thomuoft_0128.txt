122 QUAESTIO XIV. ARTICULUS 1.

xerit), Hier. (sup. cap. 12. amuli.) et Chrys. (hom. 42. in Matth. amad), dicunt
esse peccatum in Spiritum Sanctum, quando ad literam aliquid blasphemum
dicitur contra Spiritum Sanctum3 sive Spiritus Sanctus accipiatur, secun-
dum quod est nomen essentiale conveniens toti Trinitati, cujus quaelibet
persona ct spiritus est, et sanctus est, sive prout est nomen personale unius
in Trinitate personae3 et secundum hoc distinguitur, Matth. 12., blasphemia
in Spiritum Sanctum contra blasphemiam in Filium hominis: Christus enim
operabatur quaedam humanitus, comedendo, bibendo, et alia hujusmodi fa-
ciendo; et quaedam divinitus, scilicet: daemones ejiciendo,mortuos suscitando,
et alia hujusmodi; quae quidem agebat et per virtutem propriae divinitatis,
et per operationem Spiritus Sancti, quo secundum humanitatem erat repletus.
Judaei autem primo quidem dixerant blasphemiam in Filium hominis, cum
dicebant eum voratam, potatorem vini, ct publianum-mn amatorem, ut habetur
Matt. 11.: postmodum autem blasphemaverunt in Spiritum Sanctum, dum
opera, quae ipse operabatur virtute propriae divinitatis, et per operationem
Spiritus Sancti, attribuebant principi daemoniorum; et propter hoc dicuntur
in Spiritum Sanctum blasphemasse. August. autem in lib. de Verb. Dom.
(serm. H. cap. 14. 15. et 21) blasphemiam, vel peccatum in Spiritum Sanctum
dicit esse finalem impoenitentiam, quando scilicet aliquis perseverat in pec—
cato mortali usque ad mortem, quod quidem non solum verbo oris fit, sed
etiam verbo cordis, et operis, non uno, sed multis: hoc autem verbum sic
acceptum dicitur esse contra Spiritum Sanctum, quia est contra remissionem
peccatorum, quae fit per Spiritum Sanctum, qui est charitas et Patris, et
Filii: nec hoc Dominus dicit Judaeis, quasi ipsi peccarent in Spiritum San-
ctum: nondum enim erant finaliter impoenitentes: sed admonuit eos, ne ta-
liter loquentes ad hoc pervenirent, quod in Spiritum Sanctum peccarent: et
sic intelligendum est, quod dicitur Marc. 3., ubi postquam dixerat: Quiautem
blasphemam in Spiritum Sanctum etc. subjungit Evangelista: Quoniam dicebant:
Spiritum immundum habet. Alii vero aliter accipiunt, dicentes peccatum, vel
blasphemiam in Spiritum Sanctum esse, quando aliquis peccat contra appro-
priatum bonum Spiritus Sancti: sic enim Spiritui Sancto appropriatur bonitas,
sicut et Patri appropriatur potentia, et Filio sapientia; unde peccatum in
Patrem dicunt esse, quando peccatur ex infirmitate: peccatum autem in
Filium, quando peccatur ex ignorantia: peccatum autem in Spiritum San-
ctum, quando peccatur ex certa malitia, idest ex ipsa electione mali, ut supra
expositum est (1-2. q. 78. art. 1. οη). Quod quidem contingit dupliciter:
uno modo ex inclinatione habitus vitiosi, qui malitia dicitur: et sic non est
idem peccare ex malitia, quod peccare in Spiritum Sanctum: alio modo con-
tingit ex e0, quod per contemptum abjicitur, et removetur id, quod electio-
nem peccati poterat impedire; sicut spes per desperationem, et timor per
praesumptionem, et quaedam alia ejusmodi, ut infra dicetur (art. seq. et q. 20.
ct 21.).· haec autem onmia, quae peccati electionem impediunt, sunt effectus
Spiritus Sancti in nobis, et ideo sic ex malitia peccare est peccare in Spi-
ritum Sanctum.

AD PRmmt ergo dicendum, quod sicut consessio fidei non solum consistit
in protestatione oris, sed etiam in protestatione operis; ita etiam blasphemia
Spiritus Sancti potest considerari et in ore, et in corde, et in opere.

AD SECUNDUM dicendum, quod secundum tertiam acceptionem blasphemia
in Spiritum Sanctum distinguitur contra blasphemiam in Filium hominis, se-
cundum quod Filius hominis est etiam silius Dei, idest Dei virtus, et Dei sa-

’,Ἰ

     

 

