QUAESTIO XLIII. ARTICULUS VI. 331

infirmitate humana, secundum quarn a perfectione deficiunt: non tamen in
tantum deficiunt, ut multum ab ordine rationis recedatur, sed modicum, et
leviter: quod non est tam magnum, ut ex hoc rationabiliter possit ab alio
sumi peccandi occasio.

AD Primum ergo dicendum, quod scandalum passivum semper ab aliquo
activo causatur3 sed non semper ab aliquo scandalo activo alterius, sed ejusdcm
qui scandalizatur3 quia scilicet ipse seipsum scandalizat.

AD SECUNDUM dicendum, quod Petrus peccavit quidem, et reprehensi-
bilis fuit secundum sententiam August. (epist. 28. 40. 71. ιιΖ. 8. 9. εἰ 19), et
ipsius Pauli, subtrahens se a Gentibus, ut vitaret scandalum Judaeorum3 quia
hoc incaute aliqualiter faciebat, ita quod ex hoc Gentiles ad fidem conversi
scandalizabantur: non tamen factum Petri erat tam grave peccatum, quod
merito possent alii scandalizari3 unde patiebantur scandalum passivum: non
autem erat in Petro scandalum activum.

AD TERTIUM dicendum, quod peccata venialia perfectorum praecipue con-
sistunt in subitis motibu33 qui cum sint occulti, scandalizare non possunt: si
qua vero etiam in exterioribus dictis, vel factis venialia peccata committant,
tam levia sunt, ut de se scandalizandi virtutem non habeant.

ARTICULUS VH. 239
UTRUM BONA SPIRITUALIA SINT PROPTER SCANDALUM DIMITTENDA.
(Part. 3. q. 42. art. 2. et 4. Dist. 38. q. 2. art. 4. et Rom. 14. lect. 7.).

AD SEPTIMUM sic proceditur. Videtur, quod bona spiritualia sint propter
scandalum dimittenda: August. enirn in lib. 3. contra epist. Parmeniani (cap.2.)
docet, quod ubi schismatis periculum timetur, a punitione peccatorum ces-
sandum est: sed punitio peccatorum est quoddam spirituale bonum, cum sit
actus justitiae, ergo bonurn spirituale est propter scandalum dimittendum.

2. PRAETEREA. Sacra doctrina maxime videtur esse spiritualis: sed ab ea
est cessandum propter scandalum, secundum illud Matth. 7.: Nolite sanctum
dare canibus, neque margaritas vestras spargatis anta porcos, ne conversi disrum-
pant v05,· ergo bonum spirituale est dimittendum propter scandalum.

3. PRAETEREA. Correctio fraterna, curn sit actus charitatis, est quoddam
spirituale bonum: sed interdum ex charitate dimittitur ad vitandum scanda-
lum aliorum, ut August. dicit in 1. de Civ. Dei (cap. 9.); ergo bonurn spiri-
tuale est propter scandalum dimittendum.

4. PRAETEREA. Hieron. dicit (hab. in Glos. Nic. de Lyra sup. illud Manli. 15.:
Audito hoc scandalizati, etc.) quod (ι dimittendum est propter scandalum omne,
quod potest praetermitti salva triplici veritate, scilicet: vitae, justitiae, et
doctrinae »2 sed impletio consiliorum, et largitio eleemosynarum multoties
potest praetermitti salva triplici veritate praedicta3 alioquin semper peccarent
omnes, qui praetermittunt: et tamen haec sunt maxima inter spiritualia opera;
ergo spiritualia opera debent praetermitti propter scandalum.

5. PRAETEREA. Vitatio cujuslibet peccati est quoddam spirituale bonum3
quia quodlibet peccatum affert peccanti aliquod spirituale detrimentum: sed
videtur, quod pro scandalo proximi vitando debeat aliquis quandoque peccare
venialiter; puta cum peccando venialiter impedit peccatum mortale alterius:

