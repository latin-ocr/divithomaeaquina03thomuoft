QUAESTIO etv. ARTICULUS 11. 735

si autem id quod ei praecipitur, sit propter se ei volitum, etiam absque ra-
tione praecepti, sicut accidit in prosperis, jam ex propria voluntate tendit in
illud, et non videtur illud implere propter praeceptum, sed propter volunta-
tem propriam: sed quando illud quod praecipitur, nullo modo est secundum se
volitum, sed est secundum se consideratum propria voluntati repugnans, sicut
accidit in asperis, tunc omnino manifestum est, quod non impletur nisi pro-
pter praeceptum3 et ideo Greg. dicit in lib. ult. Mor. (cap. 10.) quod « obe-
dientia, quae habet aliquid de suo in prosperis, est vel nulla, vel minor»;
quia scilicet voluntas propria non videtur principaliter tendere ad implendum
praeceptum, sed ad assequendum proprium volitum: «In adversis autem, vel
difficilibus est maj0r »3 quia voluntas propria in nihil aliud tendit, quam in
praeceptum: sed hoc intelligendum est secundum id, quod exterius apparet:
secundum tamen Dei judicium, qui corda rimatur, potest contingere, quod
etiam in prosperis obedientia aliquid de suo habens non propter hoc sit mi-
nus laudabilis; si scilicet propria voluntas obedientis non minus devote ten-
dat ad impletionem praecepti.

AD QUARTUM dicendum, quod reverentia directe respicit personam excel-
lentem; et ideo secundum diversam rationem excellentiae diversas species
habet: obedientia vero respicit praeceptum personae excellentis3 et ideo non
est nisi unius rationis: sed quia propter reverentiam personae obedientia
debetur ejus praecepto, consequens est, quod obedientia hominis sit eadem
specie, ex diversis tamen specie causis procedens.

ARTICULUS III. 548

UTRUM OBEDIENTIA SIT MAXIMA VIRTUTUM.
(Philipp. 2. lect. 3.).

AD TERTIUM sic proceditur. Videtur, quod obedientia sit maxima virtu-
tum: dicitur enim 1. Reg. 15.: Melior est ohedientia quam victimae: sed oblatio
victimarum pertinet ad religionem, quae est potissima inter omnes virtutes
morales, ut ex supra dictis patet (q. 81. art. 6.); ergo obedientia est potis-
sima mter omnes virtutes.

2. PRAETERE.a. Gregorius dicit ult. Moral. (cap. 10. princ.) quod « obe-
dientia sola virtus est, quae virtutes caeteras menti inserit, insertasque cu-
stodit: » sed causa potior est effectu; ergo obedientia est potior omnibus
virtutibus.

3. PRAETEREA. Gregorius dicit ult. Moral. (ibid.) quod «numquam per
obedientiam malum debet fieri: aliquando autem per obedientiam bonum,
quod agimus, intermitti debet n: sed non praetermittitur aliquid nisi pro me-
liori; ergo obedientia, pro qua praetermittuntur bona aliarum virtutum, est
virtutibus aliis melior.

SED CONTRA est, quod obedientia habet laudem ex eo, quod ex charitate
procedit: dicit enim Greg. ult. Moral. (ibid.) quoti «obedientia non servili
metu, sed charitatis affectu servanda est3 non timore poenae, sed amore
justitiae »3 ergo charitas est potior virtus, quam obedientia.

RESPONDEO dicendum, quod sicut peccatum consistit in hoc, quod homo,
contempto Deo, commutabilibus bonis inhaeret3 ita meritum virtuosi actus
consistit in hoc, quod homo, contemptis bonis creatis, Deo inhaeret sicut

