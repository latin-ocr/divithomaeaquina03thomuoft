QUAESTIO ΙΙ. ARTICULUS 1. 41

Sed m CONTRARIUM est, quod August. sic definit credere in lib. de Praedcst.
Sanct. (rap. 2.).

Rzzspoxmao dicendum, quod cogitare triplicitsr sumi potest: uno modo com-
muniter pro qualicumque actuali consideratione intellectus3 sicut August. dicit
in 14. de Trinitate (cap. 7.) : Hanc nnus dico intelligentiam, qma intelligimus co-
gitantes: alio modo dicitur cogitare magis proprie consideratio intellectus, quae
est cum quadam inquisitione, antequam perveniatur ad perfectionem intel-
lectus per certitudinem visionis: et secundum hoc August. dicit 15. de Trin.
(cap. 16), quod Dei Filius non cogitatio dicitur, sed verbum Dei dicitur. Co-
gitatio quippe nostra perveniens ad id, quod scimus, atque inde formata,
verbum nostrum est. Et ideo verbum Dei sine cogitatione Dei debet intelligi,
non aliquid habens formabile, quod possit esse informe. Et secundum hoc co-
gitatio proprie dicitur motus animi deliberantis, nondum perfecti per plenam
visionem veritatis: sed quia talis motus potest esse vel animi deliberantis circa
intentiones universales, quod pertinet ad intellectivam partem, vel circa in-
tentiones particulares, quod pertinet ad partem sensitivam3 ideo cogitare sc-
cundo modo sumitur pro actu intellectus deliberantis: tertio rnodo pro actu
virtutis cogitativae3 si ergo cogitare sumatur communiter secundum primum
modum, sic hoc quod dicitur curn assensione cogitare, non dicit totam ra-
tionem ejus quod est credere: nam per hunc modum etiam qui considerat ea,
quae scit, vel intelligit, cum assensione cogitat: si vero sumatur cogitare se-
cundo modo, sic in hoc intelligitur tota ratio hujus actus, qui est credere.
Actuum enirn ad intellectum pertinentium quidam habent firmam assensio-
nem absque tali cogitatione: sicut cum aliquis considerat ea, quae scit, vel
intelligit, talis enirn consideratio jam est formata: quidam vero actus intel-
lectus habent quidem cogitationem informem absque firma assensione3 sive
in neutram partem declinent, sicut accidit dubitanti; sive in unam partem
magis declinent, sed tenentur [al. tentantur] aliquo levi signo, sicut accidit
suspicanti3 sive uni parti adhaereant, tamen cum formidine alterius, quod ac-
cidit opinanti: sed actus iste, qui est credere, habet firmam adhaesionem ad
unam partem, in quo convenit credens cum sciente, et intelligente: et tamen
ejus cognitio non est perfecta per maximam [al. manifestam] visionem; in
quo convenit curn dubitante, suspicante, et opinante: et sic proprium est cre-
dentis, ut curn assensu cogitet3 et propter hoc distinguitur iste actus, qui est
credere, ab omnibus actibus intellectus, qui sunt circa verum, vel falsum.

AD PRIMUM ergo dicendum, quod fides non habet inquisitionem rationis
naturalis demonstrantis id, quod creditur: habet tamen inquisitionem quam-
dam eorum, per quae indicitur homo ad credendum3 puta quia sunt dicta a
Deo, et miraculis confirmata.

AD SECUNDUM dicendum, quod cogitare non sumitur hic, prout est acuus
cogitativae virtutis, sed prout pertinet ad intellectum, ut dictum est (in corp. art).

AD TERTIUM dicendum, quod intellectus credentis determinatur ad unum,
non per rationem, sed per voluntatem, et ideo assensus hic accipitur pro actu
intellectus, secundum quod a voluntate determinatur ad unum.

