 

QuAt-:smo cxxxn. ARTICULUS 1. 881

quod apud homines decorum videtur, sive illud sit bonurn corporale aliquod,
sive spirituale: quia vero illud, quod simpliciter clarum est, a multis con-
spici potest‚ et a remotis, ideo proprie per nomen gloriae designatur„ quod
bonum alicujus deveniat in multorum notitiam, et approbationem: secundum
quod Sallustius dicit in Catilinario: c< Gloriari ad unum non est »z largius
tamen accepto gloriae nomine, non solum consistit in multitudiuis cognitione,
sed etiam paucorum, vel unius, aut sui solius, dum scilicet aliquis proprium
bonum suum considerat ut dignum laude: quod autem aliquis bonum suum
cognoscat, et approbet, non est peccatum: dicitur enim 1. ad Corinth. 2.:
Nos uittam non spiritum liujus mundi accepimus, sad spiritum, qui cx Deo est, ut
sciamus, quae a Duo donata sunt nobis: similiter etiarn non est peccatum, quod
aliquis velit bona opera sua ab aliis approbari; dicitur enim Matth. 5.: Lic-
ceat lux vestra coram hominilms,· et ideo appetitus gloriae de se non nominat ali-
quid vitiosum: sed appetitus inanis, vel vanae gloriae vitium importat, narn
quodlibet vanum appetere vitiosum est, secundum illud Ps. 4: Ut quid dili-
gitis vanitatssm, et quaeritis mendacium? Potest autem gloria dici vana tripli-
citer.- uno modo ex parte rei, de qua quis gloriam quaerit: puta curn quis
quaerit gloriam de eo quod non est gloria dignum3 sicut de aliqua re fragili,
et caduca: alio modo ex parte ejus, a quo quis gloriam quaerit, puta hominis,
cujus judicium non est certum: tertio ex parte ipsius, qui gloriam appetit,
qui videlicet appetitum gloriae suae non refert in debitum finem, puta ad
honorem Dei, vel proximi salutem.

AD PRIMUM ergo dicendum, quod, sicut August. dicit super illud Joan. 13.:
Vos vocatis me, Magister, et Domine, et bena dicitis (tractat. 58), ‹< periculosum est
sibi placere, cui cavendum est superbire: ille autem, qui super omnia est,
quantumcumque se laudet, non extollit se: nobis namque expedit Deum nosse,
non illi: nec eum quisque cognoscit, si non se indicet ipse qui novit »3 unde
patet, quod Deus suam gloriam non quaerit propter se, sed propter nos: et
similiter etiarn homo laudabiliter potest ad aliorum utilitatem gloriam suam
appetere, secundum illud Matth. 3.: Videant opera vestra bona, et glorificent
Patrem vestrum, qui in coelis est.

AD SECUNDUM dicendum, quod gloria, quae habetur a Deo, non est gloria
vana, sed vera: et talis gloria bonis operibus in praemium repromittitur: de
qua dicitur, 2. ad Cor. 10.: -Qui gloriatur, izi Domino glorietur: non enim qui
seipsum commendat, ille probatus est, sad quem Deus commendat: provocantur
etiam aliqui ad virtutum opera ex appetitu gloriae humanae, sicut etiam ex
appetitu aliorum terrenorum bonorum: non tamen est vere virtuosus, qui
propter humanam gloriam opera virtutis operatur, ut August. probat in 5. de
Civ. Dei (cap. 12).

AD TERTIUM dicendum, quod ad perfectionem hominis pertinet, quod ipse
se cognoscat; sed 'quod ipse ab aliis cognoscatur, non pertinet ad ejus per-
fectionem, et ideo non est per se appetendum: potest tamen appeti, inquan-
tum est utile ad aliquid, vel ad hoc quod Deus ab hominibus glorificetur, vel
ad hoc quod homines proficiant ex bono quod in alio cognoscunt, vel ex hoc
quod ipse homo ex bonis, quae in se cognoscit, per testimonium laudis alienae,
studeat in eis perseverare, et ad meliora proficere3 et secundum hoc lauda—
bile est, quod curam habeat aliquis de bono nomine, et quod provideat bona
coram Deo, et hominibus3 non tamen quod in hominurn laude inaniter de-
lectetur.

