1018 QUAESTIO CLVI. ARTICULUS Ι.

tur neque continentes, neque incontinentes; ergo incontinentia non pertinet
ad animam, sed ad corpus.

2. PRAETEREA. Id, quod pertinet ad animam, non sequitur corporis com-
plexionem: sed incontinentia sequitur corporis complexionem: dicit enim
Philos. in 7. Eth. (cap. 7.), quod maxime acuti, idest cholerici, et melancho-x
lici secundum irrefraenatam concupiscentiam sunt incontinentes; ergo 'meon-
tinentia pertinet ad corpus.

3. PRAETEREA. Victoria magis pertinet ad eum qui vincit, quam ad eum
qui vincitur: sed ex hoc dicitur aliquis esse incontinens, quod caro concupi-
scens adversus spiritum superat ipsum; ergo incontinentia magis pertinet ad
carnem, quam ad animam.

SED CONTRA est, quod homo differt a bestiis principaliter secundum ani-
mam: differt autem secundum rationem continentiae, et incontinentiae: bestias
enim dicimus neque continentes, neque incontinentes, ut patet per Philos.
in 7. Ethic. (cap. 3. et 6.); ergo incontinentia maxime est ex parte animae.

RESPONDEO dicendum, quod unumquodque attribuitur magis ei, quod est
causa per se, quam ei, quod solam occasionem praes'tat: id autem quod est
ex parte corporis, solam occasionem praestat incontinentiae: ex dispositione
enim corporis potest contingere, quod insurgant passiones vehementes in
appetitu sensitivo, qui est virtus corporis organici: sed hujusmodi passiones,
quantumcumque vehementes, non sunt sufficiens causa incontinentiae, sed
occasio sola3 eo quod durante usu rationis, semper homo potest passionibus
resistere. Si vero passiones adeo insurgant, quod totaliter auferant usum
rationis, sicut accidit in his qui propter vehementiam passionum amentiam
incurrunt, non remanebit ratio continentiae, neque incontinentiae, quia non
salvatur in eis judicium rationis quod continens servat, et incontinens deserit ;
et sic relinquitur, quod per se causa incontinentiae sit ex parte animae, quae
ratione passionibus non resistit. Quod quidem fit duobus modis, ut Philos.
dicit in 7. Ethic. (rap. 7.).· uno modo, quando anima passionibus cedit, ante-
quam ratio consilietur: quae quidem vocatur irrefraenata incontinentia, vel
praevolatio (animitas) .· alio modo, quando non permanet homo in his quae
consiliata sunt, eo quod debiliter est firmatus in eo, quod ratio judicavit, unde
haec incontinentia vocatur debilitas, et sic patet, quod incontinentia princi-
paliter ad animam pertinet.

AD PRIMUM ergo dicendum, quod anima humana est corporis forma, et
habet quasdam vires corporeis organis utentes; quarum operationes aliquid
conferunt etiam ad illa opera animae, quae sunt sine corporeis instrumentis,
idest ad actum intellectus, et voluntatis3 inquantum scilicet intellectus a sensu
accipit, et voluntas impellitur a passione appetitus sensitivi3 et secundum hoc
quia foemina secundum corpus habet quamdam debilem complexionem, fit
ut in pluribus quod etiam debiliter inhaereat, quibuscumque inhaeret: etsi
raro in aliquibus aliter accidit, secundum illud Prov. ult. 10.: Mulieremsortem
quis immensu? Et quia id quod est parvum, vel debile, reputatur quasi nullum,
inde cst quod Philos. loquitur de mulieribus, quasi non habentibusjudicium
rationis lirin um, quamvis in aliquibus mulieribus contrarium accidat, et propter
hoc dicit, quod mulieres non dicimus continentcs; quia non ducuntur quasi
habentes solidam rationem, sed ducuntur quasi de facilisequentes passiones.

Ar> SECUNDUM dicendum, quod ex impetu passionis contingit, quod aliquis
statim sequatur passionem ante consilium rationis: impetus autem passionis
provenire solet: tvl ex velocitate, sicut in cholericis: vel ex vehementia, sicut

 

 

 

 

