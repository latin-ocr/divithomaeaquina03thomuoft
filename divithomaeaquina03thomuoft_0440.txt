432 QUAESTIO LVIII. ARTICULUS VIII.

justitia non directe, sed quasi per quamdam redundantiam ad omnes alias
animae partes pertinet.

AD SECUNDUM dicendum, quod, sicut supra dictum est (1-2. q. 61. art. 3.
et 42), virtutes cardinales dupliciter· accipiuntur: uno modo, secundum quod
sunt speciales virtutes habentes determinatas materias: alio modo, secundum
quod significant quosdam generales modos virtutis: et hoc modo loquitur ibi
August.: dicit enim, quod «prudentia est cognitio rerum appetendarum, et
fugiendarum: temperantia est refraenatio cupiditatis ab his, quae tempora-
liter delectant: fortitudo est firmitas animi adversus ea, quae temporaliter
molesta sunt: justitia est, quae per caeteras diffunditur, dilectio Dei, et pro-
¹ximi ›), quae scilicet est communis radix totius ordinis ad alterurn.

AD TERT1UM dicendum, quod passiones interiores, quae sunt pars materiae
moralis, secundum se non ordinantur ad alterum, quod pertinet ad specialem
rationem justitiae; sed earum effectus sunt ad alterum ordinabiles, scilicet
operationes exteriores, unde non sequitur, quod materia justitiae sit generalis.

ARTICULUS IX. 326
UTRUM JUSTITIA SIT CIRCA PASSIONES.

(4. Dist. 15. q. I. art. 1. q. 2. ad 2.).

AD NONUM sic proceditur. Videtur, quod justitia sit circa passiones: dicit
enim Philos. in 2. Ethicor. (cap. 3.) quod «circa voluptates, et tristitias est
moralis virtus »2 voluptas autem (idest delectatio), et tristitia sunt passiones
quaedam, ut supra habitum est (1-2. q. 23. art. 4.), curn de passionibus age-
retur3 ergo justitia, cum sit virtus moralis, erit circa passiones.

2. PRAETEREA. Per justitiam rectificantur operationes, quae sunt ad alte-
rurn: sed operationes hujusmodi rectificari non possunt, nisi passiones sint
rectificatae3 quia ex inordinatione passionum provenit inordinatio in praedictis
operationibus: propter concupiscentiam enim venereorum proceditur ad adul-
terium3 et propter superfluum amorem pecuniae proceditur ad furtum3 ergo
oportet, quod justitia sit circa passiones.

3. PRAETEREA. Sicut justitia particularis est ad alterum, ita etiam justitia
legalis: sed justitia legalis est circa passiones3 alioquin non se extenderet ad
omnes virtutes, quarum quaedam sunt manifeste circa passiones; ergo justitia
est circa passiones.

SED CONTRA est, quod Philos. dicit in 5. Eth. (cap. 1. etz.) quod est circa
operationes.

RESPONDEO dicendum, quod hujus quaestionis veritas ex duobus apparet:
primo quidem ex ipso subjecto justitiae, quod est voluntas; cujus motus, vel
actus non sunt passiones, ut supra habitum est (1-2. q. 22. art. 3. et q. 59.
art. 4.); sed solum motus appetitus sensitivipassiones dicuntur 3 et ideo justitia
non est circa passiones, sicut temperantia, et fortitudo, quae sunt irascibilis
et concupiscibilis, sunt circa passiones: alio modo ex parte materiae, quia
justitia est circa ea quae sunt ad alterum: non autem per passiones interiores
immediate ad alterum ordinamur3 et ideo justitia circa passiones non est.

AD PR1MUM ergo dicendum, quod non quaelibet virtus moralis est circa
voluptates, et tristitias, sicut circa materiam: nam fortitudo est circa timores,
et audacias: setl omnis virtus moralis ordinatur ad delectationem, et tristi-

 

 

