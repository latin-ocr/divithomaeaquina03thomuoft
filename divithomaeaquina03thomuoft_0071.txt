QUAESTIO 1v. ARTICULus vu. 65

prima est fides: cum enim in agibilibus finis sit principium, ut supra dictum
est (1-2. q. 13. ιιι-ί. 3. et q. 34. art. 4. acl 1.), necesse est virtutes theologicas,
quarum objectum est ultimus finis, esse priores caeteris virtutibus: ipse autem
ultimus finis oportet quod prius sit in intellectu, quam in voluntate: quia vo-
luntas non fertur in aliquid, nisi prout est in intellectu apprehensum: unde
cum ultimus finis sit quidem in voluntate per spem, et charitatem, in intel-
lectu autem per fidem, necesse est quod fides sit prima inter omnes virtutes:
quia naturalis cognitio non potest attingere ad Deum, secundum quod est
objectum beatitudinis, prout tendit in ipsum spes, et charitas. Sed per acci-
dens potest aliqua virtus esse prior fide: causa enim per accidens est per
accidens prior: removere autem prohibens pertinet ad causam per accidens,
ut patet per Philos. in 8. Phys. (tax. 32.); et secundum hoc aliquae virtutes
possunt dici per accidens priores fide, inquantum removent impedimenta cre-
dendi: sicut fortitudo removet inordinatum timorem impedientem fidem: hu-
militas autem superbiam, per quam intellectus recusat se submittere veritati
fidei; et idern potest dici de aliquibus aliis virtutibus, quamvis non sint verae
virtutes, nisi praesupposita fide, ut patet per August. in lib. 4. contra Jul.
(cap. 3.).

Unde patet responsio AD PRtMUM.

AD SECUNDUM dicendum, quod spes non potest universaliter introducere
ad fidem: non enim potest spes haberi de aeterna beatitudine, nisi credatur
possibile: quia impossibile non cadit sub spe, ut ex supra dictis patet (1-2.
q. 40. art. 1.): sed ex spe aliquis introduci potest ad hoc, quod perseveret in
fide, vel quod fidei firmiter adhaereat3 et secundum hoc dicitur spes intro-
ducere ad fidem.

AD TERTmM dicendum, quod obedientia dupliciter dicitur: quandoque enim
importat inclinationem voluntatis ad implendum divina mandata: et sic non
est specialis virtus, sed generaliter includitur in omni virtute: quia omnes
actus virtutum cadunt sub praeceptis legis divinae, ut supra dictum est (1-2.
q. 100. art. 2.),· et hoc modo ad fidem requiritur obedientia: alio modo potest
accipi obedientia, se‘cundum quod importat inclinationem quantum ad im-
plendum mandata, secundum quod habent rationem debiti; et sic obedientia
est specialis virtus, et pars justitiae, reddit enim superIOri debitum, obediendo
sibi: et hoc modo obedientia sequitur fidem, per quam manifestatur homini,
quod Deus sit superior, cui debeat obedire.

AD QUARTUM dicendum, quod ad rationem fundamenti non solum requi-
ritur, quod sit primum, sed etiam quod sit aliis partibus aedificii connexum,
non enim esset fundamentum, nisi ei aliae partes aedificii cohaererent: con-
nexio autem spiritualis aedificii est per charitatem, secundum illud Colos. 3.:
Super omnia charitatem habete, quae est vinculum perfectionis: et ideo fides sine
charitate fundamentum esse non potest: nec tamen oportet, quod charitas
sit prior fide.

AD QUINTUM dicendum, quod actus voluntatis praeexigitur ad fidem, non
tamen actus voluntatis charitate informatus: sed talis actus praesupponit fi-
dem3 quia non potest voluntas perfecto amore in Deum tendere, nisi intel-
lectus rectam fidem habeat circa ipsum.

