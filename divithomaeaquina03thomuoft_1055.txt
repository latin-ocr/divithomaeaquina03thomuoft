QUAEsrro cun. ART1CULUS 11. 1047

cipua sumitur ex reverentia divina, ex qua contingit ut homo non plus sibi
attribuat, quam sibi competat secundum gradum, quem est a Deo sortitus;
unde humilitas praecipue videtur importare subjectionem hominis ad Deum ;
et propter hoc Augustinus in lib. 1. de Serm. Domini in monte (cap. 4. a
princip.) humilitatem, quam intelligit per paupertatem spiritus, attribuit dono
timoris, quo homo Deum reveretur3 ct inde est, quod fortitudo aliter se habet
ad audaciam, quam humilitas ad spem: nam fortitudo plus utitur audacia,
quam eam reprimat, unde superabundantia est ei similior, quam defectus:
humilitas autem plus reprimit spem, vel fiduciam de seipso, quam ea utatur,
unde magis opponitur sibi superabundantia, quam defectus.

AD QUARTUM dicendum, quod superabundantia in exterioribus sumptibus,
et praeparationibus solet ad quamdam jactantiam fieri, quae per humilitatem
reprimitur: et quantum ad hoc secundario consistit in exterioribus, prout sunt
signa interioris appetitivi motus.

ARTICULUS ΠΙ. 780

UTRUM HOMO DEBEAT SE OMNIBUS PER HUMILITATEM SUBJICERE.

(Infr. art. 6. ad I. el Philip. 2.).

AD TERTIUM sic proceditur. Videtur, quod horno non debeat se omnibus
per humilitatem subjicere, quia, sicut dictum est (art. praeced. aci 3.), humi-
litas praecipue consistit in subjectione hominis ad Deum: sed id quod debe-
tur Deo, non est homini exhibendum, ut patet in omnibus actibus latriae3
ergo homo per humilitatem non debet se homini subjicere,

2. PRAETEREA. Aug. dicit in lib. de Nat„ et Grat. (cap. 34.) .· «Humilitas
collocanda est in parte veritatis, non in parte falsitatis »: sed aliqui sunt in
supremo statu, qui si se inferioribus subjicerent, absque falsitate hoc fieri
non posset; ergo homo non debet se omnibus per humilitatem subjicere.

3. PRAETEREA. Nullus debet facere id, quod vergat in detrimentum salutis
alterius; sed si quis per humilitatem se alteri subjiciat, quandoque hoc ver—
geret in detrimentum illius, cui se subjicit, qui ex hoc superbiret, vel eum
contemneret, unde August. dicit in Regula (scilicet epist, 211. ol. 109.): « Ne
dum nimium servatur humilitas, regendi frangatur auctoritas »; ergo homo
per humilitatem non debet omnibus se subjicere.

SED CONTRA est, quod dicitur Philip. 2. ε In humilitate superiores sibi invicem
arbitrantes.

RESPONDEO dicendum, quod in homine duo possunt considerari3 scilicet
id quod est Dei, et id quod est hominis: hominis autem est, quidquid pertinet
ad defectum: sed Dei est, quidquid pertinet ad salutem, et perfectionem, se-
cundum illud Oseae 13.: Perditio tua, Israel, ex ta est: ex me tantam auxilium
titum: humilitas autern, sicut dictum est (art. 1. huj. q. ad 5. et art. 2. ad 3.),
proprie respicit reverentiam, qua homo Deo subjicitur3 et ideo quilibet homo
secundum id quod suurn est, debet se cuilibet proximo subjicere, quantum
ad id quod est Dei in ipso: non autem hoc requirit humilitas, ut aliquis id
quod est Dei in seipso, subjiciat ei, quod apparet esse Dei in altero. Nam
illi qui dona Dei participant, cognoscunt ea se habere, secundum illud 1. ad
Cor. 2.: Ut sciamus, quae a Deo donata sunt nobis; et ideo absque praejudicio

humilitatis possunt dona, quae ipsi acceperunt, praeferre donis Dei, quae aliis

