 

QUAESTIO XVI. ARTICULUS 11. 135

motus a vigilantibus ad dormientes, ut patet per Philos. in 1. Ethic. (cap.1clt.):
similiter etiam mandatur, ut in actu suo aliquis meditetur de lege, non quod
semper actu de lege cogitet, sed quod omnia, quae facit, secundum legem
moderetur.

QUAESTIO Xvn.

DE SPE SECUNDUM SE, IN OCTO ARTICULOS DIVISA.

Consequenter post Fidem considerandum est de Spe: et primo de ipsa
spe: secundo de dono timoris: tertio de vitiis oppositis: quarto de praeceptis
ad hoc pertinentibus. Circa primum occurrit primo consideratio de ipsa spe:
secundo de subjecto ejus.

Circa primum quaeruntur octo.

Primo. Utrum spes sit virtus.

Secundo. Utrum objectum ejus sit beatitudo aeterna.

Tertio. Utrum unus homo possit sperare beatitudinem alterius per virtu-
tem spei.

Quarto. Utrum horno licite possit sperare in homine.

Quinto. Utrum spes sit virtus theologica.

Sexto. De distinctione ejus ab aliis virtutibus theologicis.

Septimo De ordine ejus ad fidem.

Octavo. De ejus ordine ad charitatem.

ARTICULUS Ι. 82
UTRUM SPES SIT VIRTUS.
(3. Dist. 17. q. 2. art. 1. et Virt. q. 4. art. 1.).

AD PRIMUM sic proceditur. Videtur, quod spes non sit virtus: virtute
enim nullus male utitur, ut dicit August. in lib. 2. de Lib. Arb. (cap. 18. 19).-
sed spe aliquis male utitur; quia circa passionem spei contingit esse medium,
et extrema, sicut et circa alias passiones; ergo spes non est virtus.

2. PRAETEREA. Nulla virtus procedit ex meriti53 quia virtutem Dans in
nobis sine nobis operatur, ut August. dicit (conc. 26. sup. illud Psal. 1151: Feci
judicium, et lib. de Grai. et Lib. Arb. cap. 17.): sed spes est ex gratia, et
meritis proveniens, ut Magister dicit 26. dist. 3. lib. Sent.; ergo spes non est
virtus.

3. PRAETEREA. Virtus est dispositio perfecti, ut dicitur in 7. Physic. (tex. 17.
et 18.): spes autem est dispositio imperfecti, scilicet ejus, qui non habet id,
quod sperat3 ergo spes non est virtus.

SED CONTRA est, quodGregorius in primo Moral. (cap. 28.) dicit, quod
per tres filias Job significantur hae tres virtutes: fides, spes, charitas, ergo
spes est virtus.

