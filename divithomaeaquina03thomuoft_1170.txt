1162 QUAESTIO CLXXX. ARTICULUS 11.

AD PRIMUM ergo dicendum, quod, sicut supra dictum est (art. praec),
vita contemplativa habet motivum ex parte affectus, et secundum hoc dile-
ctio Dei, et proximi requiritur ad vitam contemplativam: causae autem mo-
ventes non intrant essentiam rei, sed disponunt, et perficiunt rem; unde non
sequitur, quod virtutes morales essentialiter pertineant ad vitam contempla-
tivam.

AD SECUNDUM dicendum, quod sanctimonia, idest munditia, causatur ex
virtutibus, quae sunt circa passiones impedientes puritatem rationis: pax
autem causatur ex justitia, quae est circa operationes, secundum illud Isa. 32.:
Opus jzcstz'tiaapax; inquantum scilicet ille qui ab injuriis aliorum abstinet, sub-
trahit litigiorum, et tumultuum occasiones3 et sic virtutes morales disponunt
ad vitam contemplativam, inquantum causant pacem, et munditiam.

AD TERTtUM dicendum, quod pulchritudo, sicut supra dictum est (q. 145.
art. 2.), consistit in quadam charitate, et debita proportione: utrumque autem
horum radicaliter in ratione invenitur: ad quam pertinet et lumen manife—
stans, et proportionem debitam in aliis ordinare3 et ideo in vita contempla-
tiva, quae consistit in actu rationis, per se, et essentialiter invenitur pulchri-
tud03 unde et Sap. 8. de contemplatione sapientiae dicitur: Amator factus
stantformcze illius: in virtutibus autem moralibus invenitur pulchritudo parti-
cipative, inquantum scilicet participant ordinem rationis; et praecipue in tem-
perantia, quae reprimit concupiscentias maxime lumen rationis obscurantes;
et inde est, quod virtus castitatis maxime reddit hominem aptum ad contem—
plationem, inquantum delectationes venereae maxime deprimunt mentem ad
sensibilia, ut August. dicit in lib. 1. Soliloq. (cap. 10. cir. med).

ARTICULUS HI. 850
UTRUM AD VITAM CONTEMPLATIVAM PERTINEANT DIVERSI ACTUS.

(3. Dist. 35. q. r. art. 2. et 4. Dist. 5. q. 4. art. 2. q. 1. ad 2.).

AD TERTIUM sic proceditur. Videtur, quod ad vitam contemplativam per-
tineant diversi actus: Richardus enim de Sancto Victore (lib. I. de Contempl.
cap. 3.) distinguit inter contemplationem, meditationem, et cogitationem: sed
omnia ista videntur ad vitam contemplativam pertinere; ergo videtur, quod
vitae contemplativae sint diversi actus.

2. PRAETEREA. Apostolus 2. ad Corinth. 3. dicit: Nos vero revelata facie
gloriam Domini speculantes, transformamur in eamdem clczritatenm sed hoc per-
tinet ad vitam contemplativam3 ergo praeter tria praedicta3 etiam speculatio
ad vitam contemplativam pertinet.

3. PRAETEREA. Bernardus dicit in lib. 5. de Consider. (cap. ult. α med),
quod prima, et maxima contemplatio est admiratio majestatis: sed admiratio
secundum Damascenum (lili. 2. Orth. fid. cap. 15.) ponitur species timoris;
ergo videtur, quod plures actus ad vitam contemplativam requirantur.

4. PRAETEREA. Ad vitam contemplativam pertinere dicuntur oratio, lectio,
et meditatio: pertinet etiam ad vitam contemplativam auditus: nam de Maria,
per quam vita contemplativa significatur, dicitur Lucae 10., quod sedens secus
pedes Domini audiebat verbum illius; ergo videtur, quod plures actus ad vitam
contemplativam requirantur.

 

