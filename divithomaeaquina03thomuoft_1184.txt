1176 QUAEsrto CLXXXI. ARTICULUS 111.

delectatur3 unde August. dicit in lib. de Verb.·D0m. (serm. 27. cap. 1.): « Eli-
gant sibi partem meliorem (scilicet vitae contemplativae), vacent verbo, in-
hient doctrinae dulcedini, occupentur circa scientiam salutarem »ε ubi ma-
nifeste dicit, doctrinam ad vitam contemplativam pertinere: aliud vero obje-
ctum doctrinae est ex parte sermonis audibilis : et sic objectum doctrinae est
ipse audiens; et quantum ad hoc objectum omnis doctrina pertinet ad vitam
activam, ad quam pertinent exteriores actiones.

AD PR1MUM ergo dicendum, quod auctoritas illa expresse loquitur de do—
ctrina quantum ad materiam, prout versatur circa considerationem, et amo-
rem veritatis.

AD SECUNDUM dicendum, quod habitus, et actus communicant in object03
et ideo manifeste illa ratio procedit ex parte materiae interioris conceptio-
nis: intantum enim ad sapientem, vel scientem pertinet posse docere, in—
quantum potest interiorem conceptum verbis exprimere, adhoc quod possit
alium adducere ad intellectum veritatis.

AD TERTmM dicendum, quod ille qui orat pro alio, nihi] agit erga illum,
pro quo orat, sed solum erga Deum, qui est intelligibilis veritas: sed ille qui
alium docet, aliquid circa eum agit exteriori actione3 unde non est similis

ratio de utroque.

ARTCULUS IV. 859
UTRUM VITA ACTIVA MANEAT POST HANC VITAM.

(Part. Ι. q. 20. art. 4. et 1-2. q. 67. art. r. αᾱ 2. et 3. Dist. 35. q. 1. art. 4. q. 3,
εἰ lib. 3. Contr. a, cap. 163. εἰ Vari. q. H. art. 4. ad 2.).

t>

AD QUARTUM sic proceditur. Videtur, quod vita activa maneat post hanc
vitam: ad vitam enim activam pertinent actus moralium virtutum, ut dictum
est (art. r. huj. q.).· sed virtutes morales permanent post hanc vitam, ut August.
dicit in 14. de Trin. (cap. 9.)‚· ergo videtur, quod vita activa permaneat post
hanc vitam.

2. PRAETEREA. Docere alios pertinet ad vitam activam, ut dictum est (art.
praec.) .· sed in futura vita, in qua similes erimus angelis, poterit esse doctrina:
sicut et in angelis esse videtur, quorum unus alium illuminat, purgat et per-
ficit3 quod refertur ad scientiae assumptionem, ut patet per Dionysium 7. cap.
Coel. Hier.; ergo videtur, quod vita activa remaneat post hanc vitam.

3. PRAETEREA. Illud quod de se est durabilius, magis videtur posse post
hanc vitam remanere: sed vita activa videtur esse de se durabilior: dicit enim
Gregor. super Ezech. (hom. 5.) quod ‹< in vita activa fixi permanere possu-
mus; in contemplativa autem intenta mente manere nullo modo valemus »;
ergo multo magis vita activa potest manere post hanc vitam, quam contem-
plativa.

SED CONTRA est, quod Greg. dicit super Ezech. (hom. 14.): « Cum prae-
senti saeculo vita aufertur activa: contemplativa autem hic incipitur, ut in
coelesti patria perficiatur n.

Rrspomizo dicendum, quod, sicut supra dictum est (art. 1. huj. φ), vita
activa habet finem in exterioribus actibus; qui si referantur ad quietem con-
templationis, jam pertinent ad vitam contemplativam: in futura autem vita
beatorum cessabit occupatio exteriorum actuum: et si qui actus exteriores

 

  

J
l

