958 QUAESTIO CXLVII. ARTICULUS vni.

venerea provocant: hujusmodi autem sunt carnis animalium in terra nascen-
tium, et respirantium, et quae ab eis procedunt, sicut lacticinia ex gressibi-
libus, et ova ex avibus: quia enim hujusmodi magis conformantur humano cor-
pori, plus delectant, et magis conferunt ad humani corporis nutrimentum3 et
sic ex eorum comestione plus superfluit, ut vertatur in materiam seminis,
cujus multiplicatio est maximum incitamentum luxuriae3 et ideo ab his cibis
praecipue jejunantibus Ecclesia statuit esse abstinendum.

AD PRIMUM ergo dicendum, quod ad actum generationis tria concurrunt3
scilicet: calor, spiritus, et humor: ad calorem quidem maxime cooperatur vi-
num, et alia calefacentia corpus: ad spiritus autem videntur cooperari infla-
tiva: sed ad humorem maxime cooperatur usus carnium, ex quibus multum
de alimento generatur: alteratio autem caloris, et multiplicatio spirituum cito
transit: sed substantia humoris diu manet; et ideo magis interdicitur iejunan-
tibus usus carnium, quam vini, vel leguminum, quae sunt inflativa.

AD SECUNDUM dicendum, quod Ecclesia jejunium instituens intendit ad
id, quod communius accidit: esus autem carnium est magis delectabilis com-
muniter, quarn esus piscium: quamvis in quibusdam aliter se habeat: et ideo
Ecclesia magis Jejunantibus prohibuit esum carnium, quam esum piscium.

AD TERTIUM dicendum, quod ova, et lacticinia jejunantibus interdicuntur,
inquantum sunt ex animalibus exorta carnes habentibus; unde principalius
interdicuntur carnes, quam ova, vel lacticinia: similiter etiam inter alia je-
junia solemnius est quadragesimale jejunium: tum quia observatur ad imi-
tationem Christi3 tum etiam quia per ipsum disponimur ad redemptionis
nostrae mysteria devote celebranda; et ideo in quolibet jejunio interdicitur
esus carnium, in jejunio autem quadragesimali interdicuntur universaliter
etiam ova, et lacticinia: circa quorum abstinentiam in aliis Jejuniis diversae
consuetudines existunt apud diversos, quas quisque observare debet secun-
dum morem eorum, inter quos conversatur3 unde Hieron. dicit (epist. 28.
ad Lacinium), de jejuniis loquens: ι( Unaquaeque provincia abundet in suo
sensu, et praecepta majorum leges Apostolicas arbitretur >›.

QUAESTIO CXLVIII.

DE GULA, IN SEX ARTICULOS DIVISA.

Deinde considerandum est de gula.

Et circa hoc quaeruntur sex.

Primo. Utrum gula sit peccatum.
Secundo. Utrum sit peccatum mortale.
Tertio. Utrum sit maximum peccatorum.
Quarto. De speciebus ejus.

Quinto. Utrum sit vitium capitale.
Sexto. De filiabus ejus.

 

 

Α „a

