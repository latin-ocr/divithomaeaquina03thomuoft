QUAESTIO 1v. ARTICULUS 1v. 61

niente fide formata, tollitur fides informis: et similiter homini post fidem
formatam peccanti mortaliter succedit alius habitus fidei informis a Deo in-
fusus: sed hoc non videtur esse conveniens, quod gratia adveniens homini
aliquod Dei donum excludat3 neque etiam quod aliquod Dei donum homini
infundatur propter peccatum mortale. Et ideo alii dixerunt, quod sunt quidem
diversi habitus fidei formatae, et informis: sed tamen, adveniente fide for-
mata, non tollitur habitus fidei informis, sed simul manet in eodem cum
habitu [idei formatae: sed hoc etiam videtur esse inconveniens, quod habitus
fidei informis in habente fidem formatam remaneat otiosus; et ideo aliter
dicendum, quod idem est habitus fidei formatae, et informis; cujus ratio est,
quia habitus diversificatur secundum illud, quod per se ad habitum pertinet.
Cum autem fides sit perfectio intellectus, illud per se ad fidem pertinet, quod
pertinet ad intellectum:,qu0d autem pertinet ad voluntatem, non per se per-
tinet ad sidem3 ita quod per hoc fidei habitus possit diversificari: distinctio
autem fidei formatae, et informis est secundum id, quod pertinet ad volun-
tatem, idest secundum charitatem, non autem secundum illud, quod pertinet
ad intellectum, unde fides formata, et informis non sunt diversi habitus.

AD PRIMUM ergo dicendum, quod verbum Apostoli est intelligendum,
quando imperfectio est de ratione imperfecti: tunc enim oportet, quod adve-
niente perfecto, imperfectum excludatur: sicut adveniente aperta visione,
excluditur fides, de cujus ratione est, ut sit non apparentium : sed quando im-
perfectio non est de ratione rei imperfectae, tunc illud numero idem, quod
erat imperfectum, fit perfectum: sicut pueritia non est de ratione homini33
et ideo idem numero, qui erat puer, fit vir: informitas autem fidei non est
de ratione fidei perfectae sed per accidens se habet ad ipsam, ut dictum est
(in rorp.); unde ipsamet fides informis fit formata.

AD SECUNDUM dicendum, quod illud quod facit vitam animalis, est de
ratione ipsius; quia est forma essentialis ejus, scilicet anima; et ideo mor-
tuum fieri vivum non potest3 sed aliud specie est, quod est mortuum, et quod
est vivum: sed id, quod facit fidem esse formatam, vel vivam, non est de
essentia fidei3 et ideo non est simile.

AD TERTIUM dicendum, quod gratia facit fidem, non solum quando fides
de novo incipit esse in homine, sed etiam quamdiu fides durat: dictum est
enim supra (part. Ι. ι]. 104. art. Ι. at 1-2. q. 109. art. 9.), quod Deus semper
operatur justificationem hominis, sicut sol semper operatur illuminationem
aeris; unde gratia non minus facit adveniens fideli, quam adveniens infideli:
quia in utroque operatur fidem; in uno quidem confirmando, et perficiendo;
in alio de novo creando. Vel potest dici, quod hoc est per accidens, scilicet
propter dispositionem subjecti, quod gratia non causat fidem in eo, qui habet3
sicut e contrario secundum peccatum mortale non tollit gratiam ab eo, qui
eam amisit per peccatum mortalem praecedens.

AD QUARTUM dicendum, quod per hoc fides formata fit informis, non
mutatur ipsa fides, sed mutatur subjectum fidei, quod est anima3 quod quan-
doque quidem habet fidem sine charitate, quandoque autem cum charitate.

