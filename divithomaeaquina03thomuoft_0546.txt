5 38 QUAEsrio Lxxvr. ARTICULUS 1.

aliud est, quam malum alterius referre: quod pertinet ad detractionem ; unde
quandoque maledici detractores dicuntur: alio modo dicere se habet ad id quod
dicitur, per modum causae: et hoc quidem primo, et principaliter competit
Deo, qui omnia suo verbo fecit, secundum illud Ps. 32.: Dixit, ctfactcz sunt:
consequenter autem competit hominibus, qui verbo suo alios movent per impe-
rium ad aliquid faciendum: etad hoc instituta sunt verba imperativi modi: tertio
modo ipsum dicere se habet ad id quod dicitur, quasi expressio quaedam affectus
desiderantis id, quod verbo exprimitur3 et ad hoc instituta sunt verba optativi
modi: praetermisso ergo primo modo maledictionis, qui est per simplicem enun-
tiationem mali, considerandum est de aliis ci'nolms: ubi scire oportet, quod fa-
cere aliquid, et velle illud, se consequuntur in bonitate, et malitia, ut ex su-
pradictis patet (1-2. q. 20. art. 3.)‚· unde in istis duobus modis, quibus malum
dicitur, per modum imperantis, vel per modum optantis, eadem ratione est
aliquid licitum, et illicitum: si enim aliquis imperet, vel optet malum alterius,
inquantum est malum, quasi ipsum malum intendens, sic maledicere utroque
modo erit illicitum: et hoc est maledicere, per se loquendo: si autem aliquis
imperet, vel optet malum alterius sub ratione boni, sic est licitum, nec erit
maledictio, per se loquendo, sed per accidens: quia principalis intentio di-
centis non fertur ad malum, sed ad bonum: contingit autem, malum aliquod
dici imperando, vel optando, sub ratione duplicis boni: quandoque quidem
sub ratione justi: et sic judex licite maledicit illum cui praecipit justam poenam
inferri: et sic etiam Ecclesia maledicit anathematizando: sicut et Prophetae
in Scripturis quandoque imprecantur mala peccatoribus, quasi conformantes
voluntatem suam divinae justitiae: licet hae imprecationes possint etiam per
modum praenuntiationis intelligi: quandoque vero dicitur aliquod malum sub
ratione utilis: puta cum aliquis optat aliquem peccatorem pati aliquam aegri-
tudinem, aut aliquod impedimentum, vel ut ipse melior efficiatur, vel ut saltem
ab aliorum nocumento cesset.

AD PRIMUM ergo dicendum, quod Apostol. prohibet maledicere, per se
loquendo, cum intentione mali.

Et similiter dicendum est AD SECUNDUM.

AD TERTIUM dicendum, quod optare alicui malum sub ratione boni, non
contrariatur affectui, quo quis simpliciter alicui optat bonum: sed magis habet
conformitatem ad ipsum.

AD QUARTUM dicendum, quod in diabolo est considerare naturam, et
culpam: natura quidem ejus bona est, et a Deo; nec eam maledicere licet:
culpa autem ejus est maledicenda, secundum illud Job 3.: Miladicant ei‚q1ci
malaiiannt dici.- cum autem peccator maledicit diabolum propter culpam,
seipsum simili ratione judicat maledictione dignum: et secundum hoc dicitur
maledicere animam suam.

AD QUINTUM dicendum, quod affectus peccantis, etsi in se non videatur,
potest tamen percipi ex aliquo manifesto peccato, pro quo poena est infli-
genda: similiter etiam quamvis sciri non possit, quem Deus maledicat se-
cundum finalem probationem3 potest tamen sciri, quis sit maledictus a Deo
secundum reatum praesentis culpae.

