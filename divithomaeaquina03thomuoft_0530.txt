522 QUAESTIO LXXII. ARTICULUS Ι.

3. PRAETEREA. Delionoratio, quae fit in verbis, dicitur convitium, vel im-
propssrimn : sed contumelia videtur differre a convitio, et ab improperio; ergo
contumelia non consistit in verbis.

SED CONTRA. Nihil auditu percipitur, nisi verbum: sed contumelia auditu
percipitur, secundum illud Jerem. 20.: Audivi contumelias in circuitus· ergo
contumelia est in verbis.

RESPONDEO dicendum, quod contumelia importat dehonorationem ali-
cujus, quod quidem contingit dupliciter: cum enirn honor aliquam excellen-
tiam consequatur: uno modo aliquis alium dehonorat, curn privat euin excel-
lentia, propter quarn habebat honorem: quod quidem fit per peccata facto-
rum, de quibus supra dictum est (q. 64. 65. et 66).- alio modo, cum aliquis id
quod est contra honorem alicujus, deducit in notitiam ejus, et aliorum: et
hoc proprie pertinet ad contumeliam: quod quidem fit per aliqua signa: sed,
sicut Augustinus dicit in 2. de Doctr. Christ. (cap. 3.): Omnia signa verbis
comparata paucissima szcnt; -ῖέι-ῖηι enim inter homines obtinueruntprincipatum si-
gnificandi, quaecumque animo concipiunlm·; et ideo contumelia, proprie loquendo,
in verbis consistit; unde Isid. dicit in lib. 10. Etymol. (adlit. C), quod « con—
tumeliosus dicitur aliquis, quia velox est, et tumet verbis injuriae »z tamen,
quia etiam per facta aliqua significantur aliqua, quae in hoc quod significant,
habent vim verborum significantium, inde est quod contumelia extenso nomine
etiam in furtis dicitur: unde Rom. 1. super illud: contumeliosos, superbos, dicit
Glos. (interl.) quod «contumeliosi sunt, qui dictis, vel factis contumelias, et
turpia inferunt ›>.

AD PRIMUM ergo dicendum, quod verba secundum sui essentiam, idest
inquantum sunt quidam soni audibiles, nullum nocumentum alteri inferunt;
nisi forte gravando auditum, puta cum aliquis nimis alte loquitur: inquantum
vero sunt signa repraesentantia aliquid in notitia aliorum, sic possunt damna
multa inferre: inter quae unum est, quod horno damnificatur quantum ad
detrimentum honoris sui, vel reverentiae sibi ab aliis exhibendam et ideo
major est contumelia, si aliquis alicui defectum suum dicat coram multis: et
tamen si sibi soli dicat, potest esse contumelia, inquantum ipse qui loquitur
injusta contra reverentiam audientis agit.

AD SECUNDUM dicendum, quod intantum aliquis aliquem factis dehonorat,
inquantum illa facta vel faciunt, vel significant illud, quod est contra hono-
rem alicujus: quorum primum non pertinet ad contumeliam, sed ad alias
injustitiae species, de quibus supra dictum est (q. 64. 65. al 66.) : secundum
vero pertinet ad contumeliam, inquantum facta habent vim verborum in si-
gnificando.

AD TERTIUM dicendum, quod convitium, et improperium consistunt in
verbis, sicut et contumelia, quia per omnia haec repraesentatur aliquis defectus
alicujus in detrimentum honoris ipsius: hujusmodi autem defectus est tri-
plex3 scilicet: defectus culpae, qui repraesentatur per verba contumeliosa3 et
defectus generaliter culpae, et poenae, qui repraesentatur per convitium, quia
vitium consuevit dici non solum animae, sed etiam corporis; unde si quis
alicui injuriose dicat, eum csse caecum, convitium quidem dicit, sed non
contumeliam: si quis autem dicat alteri, quod sit fur, non solum convitium,
sed etiam contumeliam infert: quandoque vero repraesentat aliquis alicui
defectum minorationis, sive indigentiae, qui etiam derogat honori conse-
quenti quamcumque excellentiam: et hoc fit per verbum improperii, quod
proprie est, quando aliquis injuriose alteri ad memoriam reducit auxilium,

 

