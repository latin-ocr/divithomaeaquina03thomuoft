904 QUAESTIO CXXXVII. ARTICULUS Ι.

ARTICULUS 1. 673
UTRUM PERSEVERANTIA SIT VIRTUS.

(Infr. art. 2. corp. et ad I. et 2. et q. 138. arag. corp. et3. Dist.33. q.3. art. 3. q. I. ad 4.
et q. 4. α 1.).

AD PR1MUM sic proceditur. Videtur, quod perseverantia non sit virtus;
quia, ut Philos. dicit in 7. Ethic. (cap. 7.)‚ continentia est potior, quarn per-
severantia: sed continentia non est virtus, ut dicitur in 4. Ethic.; ergo perse·
verantia non est virtus.

2. PRAETEREA. Virtus est qua recte vivitur, secundum August. in lib. 2.
de Lib. Arb. (cap. 19.): sed, sicut ipse dicit in lib. de PerseV. (cap. L), «nullus
potest dici perseverantiam habere, quamdiu vivit, nisi perseveret usque ad
mortem »3 ergo perseverantia non est virtus.

3. PRAETEREA. immobiliter persistere in opere virtutis requiritur ad omnem
virtutem, ut patet in 2. Ethic. (cap. 4.): sed hoc pertinet ad rationem per-
severantiae:dicit enim Tullius in sua Rhet. (lib. 2. da Invenit), quod « perse-
verantia est in ratione bene considerata stabilis, et perpetua permansio >›;
ergo perseverantia non est specialis virtus, sed conditio omnis virtutis.

SED CONTRA est, quod Andronicus dicit, quod « perseverantia est habitus
eorum, quibus immanendum est, et non immanendum, et neutrorum »tsed
habitus ordinans nos ad bene faciendum aliquid, vel omittendum, est virtus;
ergo perseverantia est virtus.

RESPONDEO dicendum, quod, secundum Philos. in 2.Ethic. (cap.3.), virtus
est circa difficile et bonum; et.ideo ubi occurrit specialis ratio difficultatis,
vel boni, ibi est specialis virtus: opus autem virtutis potest habere bonitatem,
et difficultatem ex duobus: uno quidem modo ex ipsa specie actus, quae acci-
pitur secundum rationem proprii objecti: alio modo ex ipsa diuturnitate tem-
poris: nam hoc ipsum quod est diu insistere alicui difficili, specialem diffi-
cultatem habet3 et ideo diu persistere in aliquo bono usque ad consumma-
tionem pertinet ad specialem virtutem3 sicut ergo temperantia, et fortitudo
sunt speciales virtutes, eo quod altera earum moderatur delectationes tactus
(quod de se difficultatem habet), altera autem moderatur timores, et audacias
circa pericula mortis (quod etiam secundum se difficile est), ita etiam per-
severantia est quaedam specialis virtus, ad quam pertinet in his, vel in aliis
virtuosis operibus diuturnitatem sustinere, prout necesse est.

AD PRmUM ergo dicendum, quod Philos. accipit ibi perseverantiam, se-
cundum quod aliquis perseverat in his, in quibus difficillimum est diu susti-
nere: non est autem difficile diu sustinere bona, sed mala: mala autem, quae
sunt pericula mortis, ut plurimum non diu sustinentur3 quia ut frequentius
cito transeunt; unde respectu illorum non est praecipua laus perseverantiae z
inter alia autem mala praecipua sunt illa, quae opponuntur delectationibus
tactus: quia hujusmodi mala attenduntur circa necessaria vitae, puta circa
defectum ciborum, et aliorum hujusmodi, quae quandoque imminent diu
sustinenda: non est autem difficile haec diu sustinere illi, qui circa hoc non
multum tristatur, nec in oppositis bonis multum delectatur3 sicut patet in
temperato, in quo hujusmodi passiones non sunt vehementes: sed maxime
hoc difficile est in eo, qui circa hoc vehementer afficitur, utpote non habens

5

 

