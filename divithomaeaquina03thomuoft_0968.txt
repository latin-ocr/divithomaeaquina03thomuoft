960 QUAESTIO chvm. ARTICULUS 11.

ARTICULUS 11. 715

UTRUM GULA SIT PECCATUM MORTALE.

(Insr. q. 154. art. 2. ad 6. et Mal. q. 14. art. 2. et Rom. 13. lect. 3. et Gal. 5. lect. 4.).

AD SECUNDUM sic proceditur. Videtur, quod gula non sit peccatum mor-
tale: omne enirn peccatum mortale contrariatur alicui praecepto decalogi;
quod de gula non videtur3 ergo gula non est peccatum mortale.

2. PRAETEREA. Omne peccatum mortale contrariatur charitati, ut ex supra
dictis patet (q.132. ait. 3..·) sed gula non opponitur charitati, neque inquan-
tum ad dilectionem Dei, neque inquantum ad dilectionem proximi3 ergo gula
non est peccatum mortale.

3. PRAETEREA. August. dicit in serm. de Purgat. (qui est 41. de Sanctis) .·
« Quoties aliquis in cibo, aut potu plus accipit, quam necesse est, ad minuta
peccata pertinere noverit »ι sed hoc pertinet ad gulam; ergo gula compu-
tatur inter minuta, idest inter venialia peccata.

SED CONTRA est, quod Gregor. dicit in 36. Moral. (cap. 13.): ‹< Domi-
nante gulae vitio, omne, quod homines fortiter egerunt, perdunt3 et durn
venter non restringitur, simul cunctae virtutes obruuntur »ε sed virtus non
tollitur, nisi per peccatum mortale3 ergo gula est peccatum mortale.

RESPONDEO dicendum, quod, sicut dictum est (art. praec), vitium gulae
proprie consistit in concupiscentia inordinata: ordo autem rationis concupi-
scentiam ordinantis dupliciter tolli potest: uno modo quantum ad ea quae sunt
ad finem; prout scilicet non sunt ita commensurata, ut sint proportionata
fini: alio modo quantum ad ipsum finem; prout scilicet concupiscentia ho-
minem avertit a fine debit03 si ergo inordinatio concupiscentiae accipiatur
in gula secundum aversionem a fine ultimo, sic gula erit peccatum mortale3
quod quidem contingit, quando delectationi gulae inhaeret homo tamquam
fini, propter quem Deum contemnit, paratus scilicet contra praecepta Dei
agere, ut delectationes hujusmodi assequatur: si vero in vitio gulae intelli-
gatur inordinatio concupiscentiae tantum secundum ea quae sunt ad finem,
utpote quia nimis concupiscit delectationes ciborum, non tamen ita quod
propter hoc faceret aliquid contra legem Dei, est peccatum veniale.

AD PRIMUM ergo dicendum, quod vitium gulae habet quod sit peccatum
mortale, inquantum avertit a fine ultimo·, et secundum hoc per quamdam re-
ductionem opponitur praecepto de sanctificatione sabbati, in quo praecipitur
quies in fine ultimo: non enim onmia peccata mortalia directe contrariantur
praeceptis decalogi, sed solum illa, quae injustitiam continent: quia prae-
cepta decalogi specialiter pertinent ad justitiam, et partes erS, ut supra ha-
biturn est (q. 122. art. 1.).

Ar> SECUNDUM dicendum, quod inquantum avertit a fine ultimo, contra-
riatur gula dilectioni Dei, qui est super omnia, sicut finis ultimus, diligendus:
et secundum hoc solum gula est peccatum mortale.

AD TERTIUM dicendum, quod illud verbum Augustini intelligitur de gula,
inquantum importat inordinationem concupiscentiae solum circa ea, quae sunt
ad finem.

AD QUARTUM dicendum, quod gula dicitur virtutes auferre, non tam
propter se, quam propter vitia, quae ex ea oriuntur: dicit enim Greg. in Pastor.

 

