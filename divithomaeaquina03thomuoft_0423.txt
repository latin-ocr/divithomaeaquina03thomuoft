QUAESTIO LVI. ARTICULUS 1. 415

ARTICULUS I. 312

UTRUM DE PRUDENTIA FUERIT DANDUM ALIQL'OD PRAECEPTUM
INTER PRAECEPTA DECALOGI.

AD PRIMUM sic proceditur. Videtur, quod dc prudentia fuerit dandum
aliquod praeceptum inter praecepta decalogi: de principaliori enim virtute
principaliora praecepta dari debent: sed principaliora praecepta legis sunt
praecepta decalogi, cum ergo prudentia sit principalior inter virtutes mo-
rales, videtur quod de prudentia fuerit dandum aliquod praeceptum inter
praecepta decalogi.

2. PRAETEREA. In doctrina Evangelica continetur lex maxime quantum ad
praecepta decalogi: sed in doctrina Evangelica datur praeceptum de pru-
dentia; ut Matth. 10.: Estote prudentes, sicat serpentem ergo inter praecepta
decalogi debuit praecipi actus prudentiae.

3. PRAETEREA. Alia documenta veteris testamenti ad praecepta decalogi
ordinantur; unde et Malach. ult. dicitur: Mementote legis Moysi sarvime‘i, qaam
mandavi ei in Horeb: sed in aliis documentis veteris testamenti dantur prae-
cepta de prudentia, sicut Proverb. 3.: Ne innitaris prudentiae taam et infra 4:
Palpebrae tuae praecedant gressus tuos ‚· ergo et in lege debuit aliquod praeceptum
de prudentia dari, et praecipue inter praecepta decalogi.

SED CONTRARIUM patet enumeranti praecepta decalogi.

RESPONDEO dicendum, quod, sicut supra dictum est (r-2. q. 100. art. L),
cum de praeceptis ageretur, praecepta decalogi sicut data sunt omni populo,
ita etiam cadunt in existimationem omnium, quasi ad naturalem rationem
pertinentia: praecipue autem sunt de dictamine rationis naturalis fines hu-
manae vitae‚ qui se habent in agendis, sicut principia naturaliter cognita in
speculativis, ut ex supradictis patet (q. 47. art. 6.); prudentia autem non est
circa finem, sed circa ea quae sunt ad finem, ut supra dictum est (ibid.) ; et
ideo non fuit conveniens, ut inter praecepta decalogi aliquod praeceptum
poneretur ad prudentiam pertinens directe: ad quarn tamen omnia praecepta
decalogi pertinent, secundum quod ipsa est directiva omnium virtuosorum
actuum.

AD PRIMUM ergo dicendum, quod, licet prudentia sit simpliciter princi-
palior virtus omnibus aliis virtutibus moralibus, justitia tamen principalius
respicit rationem debiti, quod requiritur ad praeceptum, ut supra dictum est
(q. 44. art. Ι. et 1-2. q. 60. art. 3.); et ideo principalia praecepta legis, quae
sunt praecepta decalogi, magis debuerunt ad justitiam, quam ad prudentiam
pertinere.

AD SECUNDUM dicendum, quod doctrina Evangelica est doctrina perfe-
ctionis; et ideo oportuit, quod in ipsa perfecte instrueretur homo de omnibus,
quae pertinent ad rectitudinem vitae, sive sint fines, sive sint ea quae sunt
ad finem; et propter hoc oportuit in doctrina Evangelica etiam de prudentia
praecepta dari.

AD TERTIUM dicendum, quod sicut alia doctrina veteris testamenti ordi-
natur ad praecepta decalogi, ut ad finem; ita etiam conveniens fuit, ut in
subsequentibus documentis veteris testamenti homines instruerentur de actu
prudentiae, qui est circa ea quae sunt ad finem.

