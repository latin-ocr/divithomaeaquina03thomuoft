332 QUAESTIO XLIII. ARTICULUS VII.

debet enim homo impedire damnationem proximi, quantum potest, sine de·
trimento propriae salutis, quae non tollitur per peccatum veniale3 ergo ali-
quod bonum spirituale debet homo praetermittere propter scandalum vi-
tandum.

SED CONTRA est, quod Gregor. dicit super Ezech. (hom. 7.).· « Si de ve-
ritate scandalum sumitur, utilius nasci permittitur scandalum, quam quod ve-
ritas relinquatur »z sed bona spiritualia maxime pertinent ad veritatem3 ergo
bona spiritualia non sunt propter scandalum dimittenda.

RESPONDEO dicendum, quod cum duplex sit scandalum: activum‚,scilicet‚
et passivum, quaestio ista non habet locum de scandalo activo: quia cum
scandalum activum sit dictum, vel factum minus rectum, nihil est cum scan-
dalo activo faciendum: habet autem locum quaestio, si intelligatur de scan-
dalo passivo; considerandum est ergo, quid sit dimittendum, ne alius scan-
dalizetur. Est autem in spiritualibus bonis distinguendum: nam quaedam
horum sunt de necessitate salutis, quae praetermitti non possunt sine peccato
mortali: manifestum est autem, quod nullus debet mortaliter peccare, ut al-
terius peccatum impediat: quia secundum ordinem charitatis plus debet homo
suam salutem spiritualem diligere, quam alterius; et ideo ea quae sunt de
necessitate salutis, praetermitti non debent propter scandalum vitandum: in
his autem spiritualibus bonis, quae non sunt de necessitate salutis, videtur
distinguendum: quia scandalum, quod ex eis oritur, quandoque ex malitia
procedit; cum scilicet aliqui volunt impedire hujusmodi spiritualia bona, scan-
dala concitando : et hoc est scandalum Pharisaeorum, qui de doctrina Domini
scandalizabantur: quod esse contemnendum Dominus docet Matth. 15.:
quandoque vero scandalum procedit ex infirmitate, vel ignorantia: et hujus-
modi est scandalum pusillorum; propter quod sunt spiritualia bona vel occul-
tanda, vel etiam interdum differenda, ubi periculum non imminet, quousque
reddita ratione hujusmodi scandalum cesset: si autem post redditam ratio-
nem hujusmodi scandalum duret, jam videtur ex malitia esse: et sic propter
ipsum non sunt hujusmodi spiritualia opera dimittenda.

AD PRIMUM ergo dicendum, quod poenarum inflictio non est propter se
expetenda3 sed poenae infliguntur ut medicinae quaedam ad cohibenda pec-
cata3 et ideo intantum habent rationem justitiae, inquantum per eas peccata
cohibentur: si autem per inflictionem poenarum manifestum sit, plura, et
majora peccata sequi, tunc poenarum inflictio non continebitur sub justitia:
et in hoc casu loquitur August. quando scilicet ex excommunicatione ali-
quorum imminet periculum schismatis: tunc enim excommunicationem ferre
non pertinet ad veritatem justitiae.

AD SECUNDUM dicendum, quod, circa doctrinam duo sunt consideranda;
scilicet: veritas, quae docetur, et ipsa actus docendi: quorum primum est de
necessitate salutis; ut scilicet contrarium veritati non doceat, sed veritatem
secundum congruentiam temporis, et personarum proponat ille, cui incumbit
docendi officium3 et ideo propter nullum scandalum, quod sequi videatur,
debet homo, praetermissa veritate, falsitatem docere: sed ipse actus docendi
inter spirituales eleemosynas computatur, ut supra dictum est (q. 32. art. 2.);
et ideo eadem ratio est de doctrina, et de aliis misericordiae operibus, de
quibus postea dicetur (in resp. acl 4.).

AD TERTIUM dicendum, quod correctio fraterna, sicut supra dictum est
(q. 33. art. 1.), ordinatur ad emendationem fratris, ct ideo intantum compu-
tanda est inter spiritualia bona, inquantum hoc consequi potest: quod non

