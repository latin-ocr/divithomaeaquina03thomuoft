QUAESTIO CLXXXIX. ARTICULUS III. 1273

voto, ct -ῑόίί νειῖευιρί.); ‹< Vovere voluntati consulitur3 sed post voti promis-
sionem redditio necessario exigitur n.

RESPONDEO dicendum, quod, sicut supra dictum est (q. 88. art. 1.) cum
de voto ageretur, votum est promissio Deo facta de his, quae ad Deum per-
tinent: ut autem Gregorius dicit in Epistola ad Bonifacium (id hab, Innocent. Ι.
epist. 2. ad Victrz'cium can. 13. tom. 2. Concil. et Zacharias Pp. epist. 7. ad Pipin.
cap. 21. tom. 6. l'id. capr Viduas, 2. 27. q. ι.) α si inter homines bonae fidei
solent contractus nulla ratione dissolvi, quanto magis ista pollicitatio, quam
cum Deo pepigit, solvi sine vindicta non poterit? »3 et ideo ad implendum id
quod homo vovit, ex necessitate tenetur3 dummodo sit aliquid, quod ad Deurn
pertineat3 manifestum est autem, quod ingressus religionis maxime ad Deum
pertinet: quia per hoc homo totaliter se mancipat divinis obsequiis, ut ex
supra dictis patet (q. 186. art. 1.); unde relinquitur, quod ille qui se obligat
ad religionis ingressum, teneatur religionem ingredi, secundum quod se voto
obligare intendit3 ita scilicet quod si intendit se absolute obligare, tenetur
quarn citius poterit ingredi, legitimo impedimento cessante: si autem ad
certum tempus, vel sub certa conditione, tenetur religionem ingredi ternpore
adveniente, vel conditione existente.

AD PRIMUM ergo dicendum, quod ille presbyter non fecerat votum so-
lemne, sed simplex3 unde non erat monachus effectus, ut cogi deberet de
jure in monasterio remanere, et Ecclesiam dimittere: tamen in foro conscien-
tiae esset sibi consulendum, quod omnibus dimissis, religionem intraret3 unde
extrav, de Voto, et voti Redemptione, cap.: Per tuas, consulitur Episcopo
Gratianopolitano, qui post votum religionis episcopatum assumpserat, voto
non impleto, ut « si suam sanare desideraret conscientiam, regimen Eccle-
siae resignaret, et redderet Altissimo vota sua >›.

AD SECUNDUM dicendum, quod, sicut supra dictum est (q. 88. art.3. ad 2.)
cum de voto ageretur, ille qui se voto obligavit ad certae religionis ingres-
sum, tenetur facere quantum in se est, ut in illa religione recipiatur3 et si
quidem intendit se simpliciter ad religionem obligare, si non recipitur in una
religione, tenetur ire ad aliam: si vero se intendit specialiter obligare ad
unam solum, non tenetur nisi secundum modum obligationis suae.

AD TERTmM dicendum, quod votum religionis, cum sit perpetuum, est
majus, quam votum peregrinationis Terrae Sanctae, quod est temporale3 et,
sicut Alex. III. dicit, et habetur extrav. de Vot0, et voti Redemptione, cap.:
Scriptarae: ς( Reus fracti voti aliquatenus non habetur, qui temporale obse,-
quium in perpetuam nascitur religionis observantiam commutare n: rationa-
biliter autem dici potest, quod etiarn per ingressum religionis aliquis conse·
quatur remissionem omnium peccatorum: si enim aliquibus eleemosynis
factis, homo potest statim satisfacere de peccatis suis, secundumillud Daniel. 4:
Peccata taa eleemosynis redime, multo magis in satisfactionem pro omnibus
peccatis sufficit, quod aliquis se totaliter divinis obsequiis mancipet per reli-
gionis ingressum, quae excedit omne genus satisfactionis, etiarn publicae
poenitentiae, ut habetur in Decr. 33. q. 1. cap.: Admomre: sicut etiam holo-
caustum excedit sacrificium, ut Gregor. dicit super Ezech. (hom. 20.); unde
legitur in vitis Patrum (lib. 6. libello Ι. n. 9.), quod eamdem gratiam conse-
quuntur religiones intrantes, quam consequuntur baptizati: si tamen non absol-
verentur per hoc ab omni reatu poenae, nihilominus ingressus religionis utilior
est, quam peregrinatio Terrae Sanctae, quantum ad promotionem in bonurn,
quae praeponderat absolutioni a poena.

