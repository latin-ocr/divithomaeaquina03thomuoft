160 QUAESTIO XIX. ARTICULUS x1.

RESPONDEO dicendum, quod timor servilis, sive timor poenae nullo modo
erit in patria: excluditur enim talis timor per securitatem aeternae beatitu-
dinis, quae est de ipsius beatitudinis ratione, sicut supra dictum est (1-2. q. 5.
art. 4.): timor autem filialis sicut augetur augmentata charitate, ita charitate
perfecta perficietur3 unde non habebit in patria eumdem actum omnino, quem
habet modo. Ad cujus evidentiam sciendum est, quod proprium objectum
timoris est malum possibile3 sicut proprium objectum spei est bonum pos-
sibile: et cum motus timoris sit quasi fugae, importat timor fugam mali ardui
possibilis, parva enim mala timorem non inducunt: sicut autem bonurn unius-
cujusque est, ut in suo ordine consistat: ita malum uniuscujusque est, ut
suum ordinem deserat; ordo autem creaturae rationalis est, ut sit sub DeO,
et supra caeteras creaturas; unde sicut malum creaturae rationalis est, ut
subdat se creaturae inferiori per amorem3 ita etiam malum ejus est, si Deo
se non subjiciat, sed in ipsum praesumptuose insiliat, vel contemnat. Hoc
autem malum creaturae rationali secundum suam naturam consideratae pos-
sibile est, propter naturalem liberi arbitrii flexibilitatem: sed in beatis fit non
possibile per gloriae perfectionem3 fuga ergo hujus mali, quod est Deo non
subjici, ut possibilis naturae, impossibilis autem beatitudini, erit in patria: in
via autem est fuga hujus mali, ut omnino possibilis; et ideo Greg. dicit
17. Moral. exponens illud Job 27.: Columnae coeli contremiscunt, et pavent ad
nutum ejus (cap. 17. in fin.): «ipsae virtutes coelestium, quae hunc sine ces-
satione conspiciunt, in ipsa contemplatione contremiscunt: sed idem tremor,
ne eis poenalis sit, non timoris est, sed admirationis »ε quia scilicet admi-
rantur Deum ut supra se existentem, et eis incomprehensibilem. Augustin.
etiam 14. de Civit. Dei (cap. 9.) hoc modo ponit timorem in patria, quamvis
hoc sub dubio derelinquat: t( Timor, inquit, ille castus permanens in saecu-
lum saeculi, si erit in futuro saeculo, non erit timor exterrens a malo, quod
accidere potest, sed tenens in bono, quod amitti non potest. Ubi enim boni
adepti amor immutabilis est, profecto, si dici potest, mali cavendi timor se-
curus est. Timoris quippe casti nornine ea voluntas significata est, qua nos
necesse erit nolle peccare, et non sollicitudine infirmitatis ne forte peccemus,
sed tranquillitate charitatis cavere peccatum: aut si nullius omnino generis
timor ibi esse poterit, ita fortasse timor in saeculum saeculi dictus est per-
manens, quia id permanebit, quo timor ipse perducit ».

AD PRIMUM ergo dicendum, quod in auctoritate praedicta excluditur a
beatis timor solicitudinem habens, de malo praecavens, non autem timor se-
curus, ut August. dicit (loc. sup. cit).

AD SECUNDUM dicendum, quod, sicut dicit Dionysius c). cap. de Div. Nom.
(ιι med. lect. 3.): « Eadem et similia sunt Deo, et dissimilia: haec quidem se-
cundum contingentem non imitabilis imitationem >›, idest inquantum secun-
dum suum posse imitantur Deum,qui non est perfecte imitabilis: «Haec au-
tem secundum quod hic causata minus habent a causa infinitis mensuris
et incomparabilibus deficientia »3 unde non oportet, si Deo non convenit
timor, quia non habet superiorem, cui subjiciatur, quod propter hoc non
conveniat beatis, quorum beatitudo consistit in perfecta subjectione ad Deum.

AD Tmt'slun dicendum, quod spes importat quemdam desectum, scilicet
absentiam [al. futuritionam] beatudinis, quae tollitur per ejus praesentiam:
sed timor importat defectum naturalem creaturae, secundum quod inlinitum
distat a Deo: quod etiam in patria remanebit, et ideo timor non evacuabitur
totaliter.

 

