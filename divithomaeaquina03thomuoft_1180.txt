1172 QUAESTIO CLXXX. ARTICULUS VIII·

Philos. dicit in 10. Ethicor. (cap. 7.) ,· ergo videtur, quod vita contemplativa
non sit diuturna.

SED CONTRA est, quod Dominus dicit Luc. 10.: Maria optimam partem ele-
git, quaa non auferetur ab ea.- quia, ut Greg. dicit super Ezech. (hom. 14).
« contemplatio hic incipit, ut in coelesti patria perficiatur ».

RESPONDEO dicendum, quod aliquid potest dici diuturnum dupliciter: uno
modo secundum suam naturam: alio morlo quoad nos. Secundum se quidem
manifestum est, quod vita contemplativa diuturna est dupliciter.- uno modo,
eo quod versatur circa incorruptibilia, et immobilia: alio modo, quia non
habet contrarium: delectationi enim, quae est in considerand0,nihil est con-
trarium, ut dicitur in 1. Topic. (cap. 13. in explic. loci 2.). Sed quoad nos
etiam vita contemplativa diuturna est: tum quia competit nobis secundum
actionem incorruptibilis partis animae, scilicet secundum intellectum; uncle
potest post hanc vitam durare: tum etiam quia in operibus contemplativae
corporaliter non laboramus : unde magis in hujusmodi operibus continue per-
sistere possmnus, sicut Pliilos. dicit in 10. Ethicor. (cap. 7. parum a princ).

AD PRIMUM ergo dicendum, quod modus contemplandi non est idem hic,
et in patria: sed vita contemplativa dicitur manere ratione charitatis, in qua
habet et principium, et finem3 et hoc est quod Greg. dicit super Ezech.
(hom. 14. post mecl.): ‹< Contemplativa hic incipit, ut in coelesti patria perficia-
tur: quia amoris ignis, qui hic ardere inchoat, cum ipsum, quem amat, vi-
derit, in amore ipsius amplius ignescit».

AD SECUNDUM dicendum, quod nulla actio potest diu durare in sui summo:
summurn autern contemplationis est, ut attingat ad uniformitatem divinae
contemplationis, ut dicit Dionys. (cap. 4. de Div. Nom. part. r. lect. 7. et cap.3.
Coel. Hier.) sicut supra positum est (art. 6. huj. q. ad 2.) ,· unde etsi quantum
ad hoc contemplatio diu durare non possit; tamen quantum ad alios contem-
plationis actus potest diu durare.

AD TERTmM dicendum, quod Philos. dicit, vitam contemplativam esse
supra hominem, quia competit nobis secundum hoc, quod ahquid divinum
est in nobis; scilicet intellectus, qui est incorruptibilis, et impassibilis in se;
et ideo actio ejus potest esse diuturnior.

QUAESTIO CLXXXI.

DE VITA ACTIVA, IN QUATUOR ARTICULOS DIVISA.

Deinde considerandum est de vita activa.

Et circa hoc quaeruntur quatuor.

Primo. Utrum omnia opera virtutum moralium pertineant ad vitam
activam.

Secundo. Utrum prudentia pertineat ad vitam activam.

Tertio. Utrum doctrina pertineat ad vitam activam.

Quarto dc diuturnitate vitae activae.

 

