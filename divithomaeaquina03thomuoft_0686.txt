578 QUAESTIO xcv. ARTICULus v.

tem, inquantum causa ejus est causa serenitatis. Non potest autem dici, quod
dispositiones coelestium corporum, et motus sint effectus futurorum even-
tuum: nec iterum possunt reduci in aliquam superiorem causam communem,
quae sit corporalis: possunt autem reduci in unam causam communem, quae
est providentia divina: sed alia ratione disponuntur a divina providentia
motus, et situs coelestium corporum, et alia ratione eventus contingentium
futurorum: quia illa disponuntur secundum rationem necessitatis, ut semper,
et eodem modo proveniant3 haec autem secundum rationem contingentiae,
ut variabiliter contingant, unde non potest esse, quod ex inspectione siderum
accipiatur praecognitio futurorum, nisi sicut ex causis praecognoscuntur

effectus.
Duplices autem effectus subtrahuntur causalitati coelestium corporum:

primo quidem omnes effectus per accidens contingentes, sive in rebus hu-
manis, sive in rebus naturalibus: quia, ut probaturin 6. Metaph. (tex. 4. 5. et 6.)‚
ens per accidens non habet causam, et praecipue naturalem, cujusmodi est
virtus coelestium corporum: quia quod per accidens fit, neque est ens pro-
prie, neque unum3 sicut quod lapide cadente fiat terraemotus, vel quod ho-
mine fodiente sepulcrum, inveniatur thesaurus, haec enim, et hujusmodinon
sunt simpliciter unum, sed simpliciter multa; operatio autem naturae sem·
per terminatur ad aliquid unum, sicut et procedit ab uno principio, quod est
forma rei naturalis: secundo autem subtrahuntur causalitati coelestium cor-
porum actus liberi arbitrii, quod estfaculms voluntatis, et rationis. Intellectus
enim, sive ratio non est corpus, nec actus organi corporei3 et per consequens
nec voluntas, quae est in ratione, ut patet per Philos. in 3. de Anima (tex. 42.):
nullum autem corpus potest imprimere in rem incorpoream3 unde impossi-
bile est, quod corpora coelestia directe imprimant in intellectum, et volun-
tatem, hoc enim esset ponere intellectum non differre a sensu: quod Arist.
in lib. 2. de Anima (tex. 150. et 151), imponit his, qui dicebant, quod talis
voluntas est in hominibus, qualem in diem inducit pater virorum, deorumque,
scilicet sol, vel coelum3 unde corpora coelestia non possunt esse per se causa
operationum liberi arbitrii: possunt tamen ad hoc dispositive inclinare, in-
quantum imprimunt in corpus humanum, et per consequens in vires sensi-
tivas, quae sunt actus corporalium organorum, quae inclinant ad humanos
actus; quia tamen vires sensitivae obediunt rationi, ut patet per Philos. in 3.
de Anima (tax. 42. ct 47), et 1. Ethic. (cap. ult. ιι med), nulla necessitas ex
hoc libero arbitrio imponitur3 sed contra inclinationem coelestium corporum
homo potest per rationem operari; si quis ergo consideratione astrorum uta—
tur ad praecognoscendos futuros casuales, vel fortuitos eventus, aut etiam
ad cognoscendum per certitudinem futura opera hominum, procedit hoc ex
falsa, et vana opinione, et sic operatio daemonis se immiscet; unde erit di-
vinatio superstitiosa, et illicita: si vero aliquis utatur consideratione astrorum
ad praecognoscendum futura, quae ex coelestibus causantur corporibus, puta
siccitates, et pluvias, et alia hujusmodi, non erit illicita divinatio, nec su-
perstitiosa.

Et secundum hoc patet responsio AD PRIMUM.

AD SECUNDUM dicendum, quod hoc quod astrologi ex consideratione
astrorum frequenter vera praenuntiant, contingit dupliciter: uno quidem modo,
quia plures hominum passiones corporales sequuntur, et ideo actus eorum
disponuntur, ut in pluribus, secundum inclinationem coelestium corporum:
pauci autem sunt, idest soli sapientes, qui ratione hujusmodi inclinationes

