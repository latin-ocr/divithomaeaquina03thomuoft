744 QUAEsrio CVI. ARTICULUS 1.

QUAESTIO CVI.

DE GRATIA, SIVE GRATITUDINE, IN SEX ARTICULOS DIVISA.

Deinde considerandum est de gratia, sive gratitudine, et ingratitudine.

Circa gratiam autem quaeruntur sex.

Primo. Utrum gratia sit specialis virtus ab aliis distincta.

Secundo. Quis teneatur ad majorem gratiarum actionem Deo, utrum in-
nocens, vel poenitens. '

Tertio. Utrum semper teneatur homo ad gratias pro beneficiis humanis
reddendas.

Quarto. Utrum retributio gratiarum sit differenda.

Quinto. Utrum sit mensuranda secundum acceptum beneficium, vel se-
cundum dantis affectum.

Sexto. Utrum oporteat aliquid majus rependere.

ARTICULUS 1. 554
UTRUM GRATIA SIT SPECIALIS VIRTUS AB ALIIS DISTINCTA.
(Injr. q. 107. art. 1. corp. ct 1-2. q. 5. art. 3. corp).

AD PRIMUM sic proceditur. Videtur, quod gratia non sit virtus specialis
ab aliis distincta: maxima enim beneficia a Deo, et a parentibus accepimus:
sed honor, quem Deo retribuimus, pertinet ad virtutem religioni33 honor
autem, quem retribuimus parentibus, pertinet ad virtutem pietatis ; ergo gratia,
sive gratitudo non est virtus ab aliis distincta.

2. PRAETEREA. Retributio proportionalis pertinet ad justitiam commuta—
tivam, ut patet per Philos. in 5. Ethic. (cap. 4.).· sed gratiae redduntur, ut
retributio sit, ut ibidem dicitur3 ergo redditio gratiarum, quae pertinet ad
gratitudinem, est actus justitiae3 non ergo gratitudo est specialis virtus ab
aliis distincta.

3. PRAETEREA. Recompensatio requiritur ad amicitiam conservandam, ut
patet per Phil. in 8. Ethic. (cup. 13.)‚· et in 9. (cap. 1.): sed amicitia se habet
ad omnes virtutes, propter quas homo amatur3 ergo gratia, sive gratitudo,
ad quam pertinet recompensare beneficia, non est specialis virtus.

SED CONTRA est, quod Tullius ponit gratiam specialem justitiae partem
(lili. 2. de Imma).

RESPONDEO dicendum, quod, sicut supra dictum est (1-2. q. 60. art. 3.)‚
secundum diversas causas, ex qui'ms aliquid debetur, necesse est diversificari
debiti reddendi rationem: ita tamen quod semper in majori illud quod minus
est contineatur: in Deo autem primo, et principaliter invenitur causa debiti3
eo quod ipse est primum principium omnium bonorum nostrorum : secundario
autem in patre, quia est proximum nostrae generationis, ct disciplinae prin-
cipium: tertio autem in persona, quae dignitate praecellit, ex qua communia

