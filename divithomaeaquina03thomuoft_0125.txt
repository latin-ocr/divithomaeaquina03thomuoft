QUAESTIO XIII. ARTICULUS ΙΙΙ. 119

ARTICULUS ΠΙ. 71
UTRUM PECCATUM BLASPHEMIAE SIT MAXIMUM PECCATUM.

(Part. 3. q. 80. art. 3. et 4. Dist. 9. q. 3. art. 3.
et Mal. q. 2. art. 10).

AD TERTmM sic proceditur. Videtur, quod peccatum blasphemiae non sit
maximum peccatum: malurn enim dicitur, quia nocet, secundum August. in
Enchir. (cap. 12.).· sed magis nocet peccatum homicidii, quod perimit vitam
hominis, quam peccatum blasphemiae, quod Deo nullum nocumentum po-
test inferre3 ergo peccatum homicidii est gravius peccato blasphemiae.

2. PRAETERfia. Quicumque pejerat, inducit Deum testem falsitatis, et ita
videtur eum asserere esse falsum: sed non quilibet blasphemus usque adhoc
procedit, ut Deum asserat esse falsum, ergo perjurium est gravius peccatum,
quam blasphemia.

3. PRAETEREA. Super illud Psal. 74: Nolite extollere in altum. comm vestrum
dicit Glos. (interl. et ordin), maximum est vitium excusationis peccati3 non
ergo blasphemia est maximum peccatum.

SED CONTRA est, quod Isa. 18. super illud: Adpopulmn terribilem, etc. dicit
Glos. (ordin. Hieron.) t( omne peccatum blasphemiae comparatum levius est».

RESPONDEO dicendum, quod, sicut supra dictum est (art. Ι. huj. φ), blas-
phemia opponitur confessioni fidei3 et ideo habet in se gravitatem infideli-
tatis: et aggravatur peccatum, si superveniat detestatio voluntati53 et adhuc
magis, si prorumpat in verba3 sicut et laus fidei augetur per dilectionem, et
confessionem3 unde cum infidelitas sit maximum peccatum secundum suum
genus, sicut supra dictum est (q. 10. art.3.), consequens est, quod etiam blas-
phemia sit peccatum maximum ad idem genus pertinens, et ipsam aggravans.

AD PRIMUM ergo dicendum, quod homicidium, et blasphemia si compa-
rentur secundum objecta, in quae peccatur, manifestum est, quod blasphemia,
quae est directe peccatum in Deum, praeponderat homicidio, quod est pecca-
tum in proximum: si autem comparentur secundum effectum nocendi, sic
homicidium praeponderat: plus enim homicidium nocet proximo, quam blas-
phemia Deo: sed quia in gravitate culpae magis attenditur intentio voluntatis
perversae, quam effectus operis, ut ex supra dictis patet (1-2. q. 73. art. 3. et 8.);
ideo cum blasphemus intendat nocumentum inferre honori divino, simpliciter
loquendo, gravius peccat, quam homicida: homicidium tamen primum locum
tenet (in poenis) inter peccata in proximum commissa.

AD SECUNDUM dicendum, quod super illud ad Ephes. 4: Blasphamia tol—
latur a vobis, dicit Glos. (ord. August. lib. cont. mendac. cap. 19.) «pejus est
blasphemare, quam pejerare »t qui enim pejerat, non dicit, aut sentit aliquid
falsum de Deo, sicut blasphemus3 sed Deum adhibet testem falsitatis, non
tamquam aestimans Deum esse falsum testem, sed tamquam sperans quod
Deus super hoc non testificetur per aliquod evidens signum.

AD TERTIUM dicendum, quod excusatio peccati est quaedam circumstantia
aggravans omne peccatum, etiam ipsam blasphemiam: et pro tanto dicitur
esse maximum peccatum, quia quodlibet facit majus.

