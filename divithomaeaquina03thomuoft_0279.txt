QUAESTIO XXXII. ARTICULUS Ix. 271

sanctis erogantur, secundum illud Luc. 16.: Facile vobis amicos da mammona
iniquitatis, ut cum defeceritis, recipiant vos in aeterna tabernacula .· quod exponens
August. in lib. de Verb. Domin. (serm. 35.) dicit: « Qui sunt, qui habebunt
aeterna tabernacula, nisi sancti Dei? et qui sunt, qui ab eis recipiendi sunt
in tabernacula, nisi qui eorum indigentiae serviunt? » Ergo magis sunt elee-
mosynae dandae sanctioribus, quam propinquioribus. ’

3. PRAETEREA. Maxime homo est sibi propinquus: sed sibi non potest
homo eleemosynam facere3 ergo videtur, quodnon sit magis facienda elee-
mosyna personae magis conjunctae.

SED CONTRA est, quod Apost. dicit 1. ad Timoth. 5.: δι’ quis snorum, et
maxitne domesticorum curam nonhabet, fidem negavit, et est infideli deterior.

RESPONDEO dicendum, quod sicut August. dicit in 1. de Doctr. Christ.
(cap. 289: « Qui sunt nobis magis conjuncti, quasi quadam sorte nobis obve-
nit, ut eis magis providere debeamus» : est tamen circa hoc discretionis ratio
adhibenda, secundum differentiam conjunfionis, et sanctitatis, et utilitatis:
nam multo sanctiori magis indigentiam patienti, et magis utili ad commune
bonum est magis eleemosyna danda, quarn personae propinquiori; maxime
si non sit multum conjuncta, cujus cura specialis nobis non immineat, et si
magnam necessitatem non patiatur.

AD PRIMUM ergo dicendum, quod peccatori non est subveniendum, in-
quantum est peccator, idest ut per hoc in peccato foveatur, sed inquantum
homo est, idest ut natura sustentetur.

AD SECUNDUM dicendum, quod opus eleemosynae ad mercedem retribu-
tionis aeternae duplz’citer valet. Uno quidem modo ex radice charitatis: et se-
cundum hoc eleemosyna est meritoria, prout in ea servatur ordo charitatis,
secundum quern propinquioribus magis providere debemus, caeteris paribus;
unde Ambros. dicit 1. de Officiis (cap. 30.).· t< Est illa probanda liberalitas,
ut proximos sanguinis tui non despicias, si egere cognoscas: melius est enim,
ut ipse subveniat tuis, quibus pudor est ab aliis sumptum deposcere ». Alio
modo valet eleemosyna ad retributionem vitae aeternae ex merito ejus, cui
donatur qui orat pro eo, qui eleemosynam dedit: et secundum hoc loquitur
ibi Augustinus.

AD TERTmM dicendum, quod cum eleemosyna sit opus misericordiae,
sicut misericordia non est proprie ad seipsum, sed per quamdam similitudinem,
ut supra dictum est (q. 30. art. Ι. ad 2.), id etiam, proprie loquendo, nullus
sibi eleemosynam facit, nisi forte ex persona alterius: puta cum aliquis di-
stributor ponitur eleemosynarum, potest et ipse sibi accipere, si indigeat, eo
tenore quo et aliis ministrat.

ARTICULUS X. 194
UTRUM ELEEMOSYNA SIT ABUNDANTER FACIENDA.

(Itzfr. q. 117. art. r. ad 2. et 2. Cor. 8. cap. 9.).

AD DECIMUM sic proceditur. Videtur, quod eleemosyna non sit abundanter
facienda: eleemosyna enim maxime debet fieri conjunctioribus: sed illis non
debet sic dari, ut ditiores inde fieri valeant, sicut Ambros. dicit in 1. de Offic.
(cap.3o.); ergo nec aliis debet abundanter dari.

