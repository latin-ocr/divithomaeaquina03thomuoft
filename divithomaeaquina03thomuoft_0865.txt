 

 

QUAESTIO CXXVI. ARTICULUS ΙΙ. 857

ARTICULUS Π. 639

UTRUM ESSE IMPAVIDUM OPPONATUR FORTITUDINI.

(2. Dist. 26. q. 2. art. 2. ad 4. et Dist.34. q. I. art. :Lat Dist. 44. q. 2. arur. ad 4.).

AD SECUNDUM sic proceditur. Videtur, quod esse impavidum non oppo-
natur fortitudini: de habitibus enim judicamus per actus: sed nullus actus
fortitudinis impeditur per hoc, quod aliquis est impavidus: remoto enirn ti-
more, aliquis et fortiter sustinet, et audacter aggreditur3 ergo esse impavi-
dum non opponitur fortitudini.

2. PRAETEREA. Esse impavidum est vitiosum, vel propter defectum debiti
amoris, vel propter superbiam, vel propter stultitiam : sed defectus debiti amo-
ris opponitur charitati, superbia autem humilitati, stultitia autem prudentiae,
sive sapientiae, ergo vitium impaviditatis non opponitur fortitudini.

3. PRAETEREA. Virtuti opponuntur vitia, sicut extrema medio: sed unum
medium ex una parte non habet nisi unum extremum3 cum ergo fortitudini
ex una parte opponatur timor, ex alia vero parte opponatur ei audacia, vi-
detur quod impaviditas ei non opponatur.

SED CONTRA est, quod Philos. in 3. Eth. (cap. 7.) ponit impaviditatem
fortitudini oppositam.

RESPONDEO dicendum, quod, sicut supra dictum est (q. 123. art. 3.), for-
titudo est circa timores, et audacias: omnis autem virtus moralis ponit mo-
dum rationis in materia, circa quam est3 unde ad fortitudinem pertinet timor
moderatus secundum rationem; ut scilicet homo timeat quod oportet, et
quando oportet, et similiter de aliis: hic autem modus rationis corrumpi po-
test sicut per excessum, ita et per defectum3 unde sicut timiditas opponitur
fortitudini per excessum timoris, inquantum scilicet homo timet quod non
oportet, vel secundum quod non oportet: ita etiam impaviditas opponitur ei
par defectum timoris, inquantum scilicet aliquis non timet, quod oportet timere.

AD PRIMUM ergo dicendum, quod actus fortitudinis est, timorem sustinere,
et aggredi, non qualitercumque, sed secundum rationem: quod non facit im-
pavidus.

AD SECUNDUM dicendum, quod impaviditas ex sua specie corrumpit me-
dium fortitudinis: et ideo directe opponitur fortitudini: sed secundum suas
causas nihil prohibet quin opponatur aliis virtutibus.

AD TERTIUM dicendum, quod vitium audaciae opponitur fortitudini se-
cundum excessum audaciae3 impaviditas autem secundum defectum timoris;
fortitudo autem in utraque passione medium ponit3 unde non est inconve-
niens, quod secundum diversa habeat diversa extrema.

