QUAESTIO xxi. Ain-[cutus 11. 169

2. PRAETEREA. Praesumptio importat superexcessum spei: sed in spe, quae
habetur de Deo, non potest esse superexcessus3 cum ejus potentia, et mise-
ricordia sint infinitae3 ergo videtur, quod praesumptio non sit peccatum.

3. PRAETEREA. Id quod est peccatum, non excusat a peccato: sed prae-
sumptio excusat a peccato: dicit enim Magister 22. dist. 2. lib. Sent. quod
Adam miuus peccavit, quia snb spe veniae peccavi& quod videtur, ad praesum-
ptionem pertinere; ergo praesumptio non est peccatum.

SED CONTRA est, quod ponitur species peccati in Spiritum Sanctum.

RESPONDEO dicendum, quod, sicut supra dictum est (q.p7'aec. art. L), circa
desperationem, omnis motus appetitivus‚ qui conformiter se habet ad intel-
lectum falsum, secundum se malus est, et peccatum: praesumptio autem est
motus quidam appetitivus; quia importat quamdam spem inordinatam: habet
autem se conformiter intellectui falso, sicut et desperatio: sicut enim falsum
est, quod Deus poenitentibus non indulgeat, vel quod peccantes ad poeniten-
tiam non convertat: ita falsum est, quod in peccato perseverantibus veniam
concedat, et a bono cessantibus opere gloriam largiatur, cui existimationi
conformiter se habet praesumptionis motus: et ideo praesumptio est pecca-
tum: minus tamen, quam desperatio: quoniam magis proprium est Deo mi-
sereri, et parcere, quam punire, propter ejus infinitam bonitatem: illud enim
secundum se Deo convenit3 hoc autem secundum nostra peccata.

AD PRIMUM ergo dicendum, quod praesumare ponitur aliquando pro spe-
rare‚· quia ipsa spes recta, quae habetur de Deo, praesumptio videtur, si men-
suretur secundum conditionem humanam3 non autem est praesumptio, si
attendatur immensitas divinae bonitatis.

AD SECUNDUM dicendum, quod praesumptio non importat superexcessum
spei ex hoc quod aliquis nimis sperat de Deo⁷ sed ex hoc quod sperat de
Deo aliquid, quod Deo non convenit: quod etiam est nimis sperare de Deo;
quia hoc est ejus virtutem quodammodo diminuere, ut dictum est (arupraac.
ad L).

AD TERTIUM dicendum, quod peccare cum proposito perseverandi in pec-
cato sub spe veniae, ad praesumptionem pertinet: et hoc non diminuit, sed
auget peccatum: peccare autem sub spe veniae quandoque percipiendae, cum
proposito abstinendi a peccato, et poenitendi de peccato, hoc non est prae-
sumptionis: sed hoc peccatum diminuit3 quia per hoc videtur habere volun-
tatem minus firmatam ad peccandum.

ARTICULUS III. 112

UTRUM PRAESUMPTIO MAGIS OPPONATUR TIMORI, QUAM SPEI.

AD TERTIUM sic proceditur. Videtur, quod praesumptio magis opponatur
timori, quam spei: inordinatio enim timoris opponitur recto timori: sed
praesumptio videtur ad inordinationem timoris pertinere: dicitur enim Sap. 17.:
Semper praesumit saeva perturbata conscientia, et ibidem dicitur, quod timor est
praesumptionis adjutorizmz; ergo praesumptio opponitur timori magis, quam spei.

2. PRAETEREA. Contraria sunt, quae maxime distant: sed praesumptio
magis distat a timore, quam a spe3 quia praesumptio importat motum ad
rem, sicut et spes3 timor autem motum a re; ergo praesumptio magis con-
trariatur timori, quam spei.

