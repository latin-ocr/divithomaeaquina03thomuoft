152 QUAESTIO XIX. ARTICULUS IV.

vilis est malus: quia sicut Glos. (ex lib. Seni. cap. 172. inter ep. Aug.) dicit
Rom. 8.: Qui timore aliquid facit, etsi bonum sit, quod facit, non tamen bene
sacit; ergo timor servilis non est bonus.

2. PRAETEREA. Illud quod ex radice peccati oritur, non est bonum: sed
timor servilis oritur ex radice peccati: quia super illud Job 3.: Quare non in
vultu mortuus snm? dicit Gregor. (lib. 4. Μον. cup. 25.): Cum expaccato praesens
poena metitur, et anzissa Dei facies non amatur, timor ex tumore est, non ex hu-
militate,- ergo timor servilis est malus.

3. PRAETEREA. Sicut amori charitatis opponitur amor mercenarius, ita
timori casto videtur opponi timor servilis: sed amor mercenarius semper est
malus; ergo et timor servilis.

SED CONTRA. Nullum malum est a Spiritu Sancto: sed timor servilis est
a Spiritu Sancto: quia super illud Rom. 8.: Non accepistis spiritum servitutis, ete.
dicit Glos. (ordin. August. tract. 9. in epist. soan.): Unus spiritus est, qui facit
duos timores, scilicet: servilem, et castum3 ergo timor servilis non est malus. ’

RESPONDEO dicendum, quod timor servilis ex parte servilitatis habet, quod
sit malus: servitus enim libertati opponitur; unde cuni liber sit, qui sui causa
est, ut dicitur in 1. Metaphysic. (cap. 2), servus est, qui non causa sui ope-
ratur, sed quasi ab extrinseco motus3 quicumque autem ex amore aliquid
facit, quasi ex seipso operatur; quia ex propria inclinatione movetur ad ope-
randum; et ideo contra rationem servilitatis est, quod aliquis ex amore ope-
retur: sic ergo timor servilis, inquantum ser-vilis est, charitati contrariatnr; si
ergo servilitas esset de ratione timoris servilis, oporteret quod timor servilis
simpliciter esset malus: sicut adulterium simpliciter est malum, quia id, ex quo
contrariatur charitati, pertinet ad adulterii speciem. Sed praedicta servilitas
non pertinet acl speciem timoris servilis, sicut nec informitas ad speciem fidei
informis: species enim moralis habitus, vel actus ex objecto accipitur;
objectum autem timoris servilis est poena: cui accidit, quod bonum, cui
contrariatur poena, ametur tamquam finis ultimus, et per consequens poena
timeatur tamquam principale malum, quod contingit in non habente chari-
tatem: vel quod ordinetur in Deum, sicut in finem, et per consequens poena
non timeatur tamquam principale malum3 quod contingit in habente chari-
tatem: non enirn tollitur species habitus per hoc, quod ejus objectum, vel
finis ordinatur ad ulteriorem finem3 et ideo timor servilis secundum suam
substantiam bonus est; sed servilitas ejus est mala.

AD PRIMUM ergo dicendum, quod verbum illud Augustini intelligendum
est de eo, qui facit aliquid timore servili, inquantum est servilis; ut scilicet
non amet justitiam, sed solum poenam timeat.

AD SECUNDUM dicendum, quod timor servilis secundum suam substantiam
non oritur ex tumore: sed ejus servilitas ex tumore nascitur, inquantum sci-
licet homo affectum suum non vult subjicere jugo justitiae per amorem.

AD TERTIUM dicendum, quod amor mercenarius dicitur, qui Deum diligit
propter bona temporalia: quod secundum se charitati contrariatur, et ideo
amor mercenarius semper est malus: sed timor servilis secundum suam sub-
stantiam non importat nisi timorem poenae, sive timeatur ut principale ma-
lum, sive non timeatur ut principale malum.

 

