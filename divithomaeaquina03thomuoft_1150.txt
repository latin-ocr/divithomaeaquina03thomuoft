1142 QUAESTIO CLXXV. ARTICULUS 111.

August. exponit 12. super Gen. ad lit. (cap. 28). Secundo modo potest dici
tertium coelum secundum ordinem cognoscibilium gut primum coelum dicatur
cognitio coelestium corporum: secundnm cognitio coelestium spirituum: ter-
tium cognitio ipsius Dei. Tertio modo potest dici tertium coelum contemplatio
Dei secundum gradus cognitionis, qua Deus videtur: quorum primus pertinet
ad angelos infimae hierarchiae : secundus ad angelos mediae ε tertius ad angelos
supremae, ut dicit Gloss. (cit. in princ. corp.) 2. ad Cor. 12.; et quia visio
Dei non potest esse sine delectatione, propterea non solum se dicit raptum
ad tertium coelum ratione contemplationis, sed etiam in paradisum ratione
delectationis consequentis.

ARTICULUS iv. 837
UTRUM PAULUS IN RAPTU FUERIT ALIENATUS A SENSIBUS.

(Part. r. q. 12. art. II. et Veri. q. 10. art. H.
et q. 13. art. 3. at 4. et Quodl. Ι. ad 1. et 2. Cor. 12. lect. 1.).

AD QUARTUM sic proceditur. Videtur, quod Paulus in raptu non fuerit alie-
natus a sensibus: dicit enim August. 12. super Gen. ad lit. (cap. 28.) .· (( Cur
non credamus, quod tanto Apostolo doctori Gentium rapto usque ad istam
excellentissimam visionem voluerit Deus demonstrare vitam, in qua post hanc
vitam vivendum est in aeternum? »z sed in illa vita futura sancti post resur-
rectionem videbunt Dei essentiam, absque hoc quod fiat abstractio a sensibus
corporeis; ergo nec in Paulo fuit hujusmodi abstractio facta.

2. PRAETEREA. Christus vere viator fuit, et continue visione divinae essen-
tiae fruebatur3 nec tamen fiebat abstractio a sensibus: ergo nec fuit neces-
sarium, quod in Paulo fieret abstractio a sensibus, ad hoc quod essentiam
Dei videret.

3. PRAETEREA. Paulus, postquam Deum per essentiam viderat, memor
fuit illorum, quae in illa visione conspexerat; unde dicebat 2. ad Cor. 12.:
Audivi arcana verba, quaa non licat homini loqui: sed memoria ad partem
sensitivam pertinet, ut patet per Philosophum in lib. de Mem„ et Remin.
(cap. 1.); ergo videtur, quod etiam Paulus videndo Dei essentiam non fuerit
alienatus a sensibus.

SED CONTRA est, quod August. dicit 12. super Gen. ad lit. (cap. 27.) .·
«Nisi ab hac vita quisque quodammodo moriatur, sive omnino exiens de
corpore, sive ita aversus, et alienatus a carnalibus sensibus, ut merito nesciat,
sicut Apost. ait, utrum in corpora an extra corpus sit, cum in illam non subve
nitur visionem ».

RESPONDEO dicendum, quod divina essentia non potest ab homine videri
per aliam vim cognoscitivam, quam per intellectum: intellectus autem huma-
nus non convertitur ad intelligibilia, nisi mediantibus phantasmatibus, quae
per species intelligibiles a sensibus accipit, et in quibus considerans de sen-
sibilibus judicat, et ea disponit; et ideo in omni operatione, qua intellectus
noster abstrahitur a phantasmatibus, necesse est quod abstrahatur a sensibus.
intellectus autem hominis in statu viae necesse est quod a phantasmatibus
abstrahatur, si videat Dei essentiam: non enim per aliquod phantasma potest
Dei essentia videri, quinimmo nec per aliquam speciem intelligibilem crea-
tam3 quia essentia Dei in infinitum excedit non solum omnia corpora, quo-

„ ..j—⁴...— -—...-—..„⁴ „

