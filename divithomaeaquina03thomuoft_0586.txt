578 QUAESTIO Lxxxn. ARTICULUS iv.

illud Ps. 76.: Memor fui Dei, et delectatus sum: sed per accidens haec consi-
deratio tristitiam quamdam causat in his, qui nondum plene Deo fruuntur,
secundum illud Ps. 41.: sitivit anima mea qd Deum fontem vivum: et postea
sequitur: Fuerunt mihi lacrymae meae panes, etc.: secundario vero causatur de-
votio, ut dictum est (art. praec), ex consideratione propriorum defectuum:
narn haec consideratio pertinet ad terminum, a quo homo per motum volun-
tatis devotae recedit3 ut scilicet non in se existat, sed Deo se subdat: haec
autem consideratio e converso se habet ad primam: nam per se quidem nata
est tristitiam causare, recogitando proprios defectus; per accidens autem
laetitiam, scilicet propter spem divinae subventioni33 et sic patet, quod ad
devotionem primo, et per se consequitur delectati03 secundario autem, et
per accidens tristitia, quae est secundum Deum.

AD PRIMUM ergo dicendum, quod in consideratione passionis Christi est
aliquid, quod contristet, scilicet defectus humanus, propter quem tollendum
Christum pati oportuit: et est aliquid, quod laetificet, scilicet Dei erga nos
benignitas, quae nobis de tali liberatione providit.

AD SECUNDUM dicendum, quod spiritus, qui ex una parte contribulatur
propter praesentis vitae defectus, ex alia parte condelectatur ex consideratione
divinae bonitatis, et ex spe divini auxilii.

AD TERTmM dicendum, quod lacrymae prorumpunt non solum ex tristitia,
sed etiam ex quadam affectus teneritudine3 praecipue cum consideratur ali-
quid delectabile cum permixtione alicujus tristabilis: sicut solent homines
lticrymari ex pietatis affectu, cum recuperant filios, vel caros amicos, quos

existimaverant se perdidisse; et per hunc modum lacrymae ex devotione pro-
cedunt.

QUAESTIO LXXXIII.

DE ORATIONE, IN DECEM ET SEPTEM ARTICULOS DIVISA.

Deinde considerandum est de oratione.

Et circa hoc quaeruntur decem et septem.

Primo. Utrum oratio sit actus appetitivae virtutis, vel cognitivae.
Secundo3 Utrum sit conveniens orare Deum.

Tertio. Utrum oratio sit actus religionis.

Quarto. Utrum solus Deus sit orandus.

Quinto. Utrum in oratione sit aliquid determinate petendum.
Sexto. Utrum orando debeamus temporalia petere.

Septimo. Utrum pro aliis orare debeamus.

Octavo. Utrum debeamus orare pro inimicis.

Nono. De septem petitionibus orationis Dominicae.

Decimo. Utrum orare sit proprium rationalis creaturae.
Undecimo. Utrum Sancti in patria orent pro nobis.
Duodecimn. Utrum oratio debeat esse vocalis.

Tertiodecimo. Utrum attentio requiratur ad orationem.

 

 

