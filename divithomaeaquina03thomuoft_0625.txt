QUAESTIO LXXXVII. ARTICULUS Ι. 517

qui ei non subveniebant: alioquin Apost. eos corrigere non omisisset: et
similiter laudabiliter ministri Ecclesiae decimas Ecclesiae non requirunt, ubi
sine scandalo requiri non possunt propter dissuetudinem,vel propter aliquam
aliam causam: nec tamen sunt in statu damnationis, qui non solvunt in locis
illis, in quibus Ecclesia non petit, nisi forte propter obstinationem animi,
habentes voluntatem non solvendi, etiam si ab eis peterentur.

ARTICULUS Π. 467
UTRUM DE OMNIBUS TENEANTUR HOMINES DECIMAS DARE.

AD SECUNDUM sic proceditur. Videtur, quod non de omnibus teneantur
homines decimas dare: solutio enim decimarum videtur esse ex veteri lege
introducta: sed in veteri lege nullum praeceptum datur de personalibus de-
cimis, quae scilicet solvuntur de his, quae aliquis acquirit ex proprio actu3
puta de mercationibus, vel de militia3 ergo de talibus decimas nullus solvere
tenetur.

2. PRAETEREA. De male acquisitis non debet fieri oblatio, ut supra dictum
est (q. praec. art. 3.) ‚· sed oblationes, quae immediate Deo exhibentur, magis
videntur pertinere ad divinum cultum, quam decimae, quae exhibentur mi-
nistris; ergo etiam nec decimae de male acquisitis sunt solvendae.

3. PRAETEREA. Levit. ult. non mandatur solvi decima nisi de frugibus, ,εἰ
pomis arborum, et animalibus, quae transeuntsub virga pastoris: sed praeter haec
sunt quaedam alia minuta, quae homini proveniunt; sicut herbae, quae na-
scuntur in horto, et alia hujusmodi3 ergo nec de illis horno decimas dare
tenetur.

4. PRAETEREA. Homo non potest solvere, nisi id quod est in ejus pote-
state : sed non onmia, quae proveniunt homini de fructibus agrorum, aut ani-
malium, remanent in ejus potestate: quia quaedam aliquando subtrahuntur
per furtum, vel rapinam: quaedam vero quandoque in alium transferuntur
per venditionem: quaedam etiam aliis debentur; sicut principibus debentur tri-
buta, et operariis debentur mercedes, ergo de his non tenetur aliquis deci-
mas dare.

SED CONTRA est, quod dicitur Gen. 28.: Cunctorum quae dederis mihi, de-
cimas o crum lz'lu': sed omnia quae homo habet, sunt ei data divinitu33 ergo
de omnibus debet decimas dare.

RESPONDEO dicendum, quod de unaquaque re praecipue est judicandum
secundum ejus radicem: radix autem solutionis decimarum est debitum, quo
seminantibus spiritualia debentur carnalia, secundum illud Apostoli 1. ad
Cor. 9.: Si nos vobis spiritualz'u seminavimus, mugmuu est, si carnalia vestra me-
tamus? Quasi per oppositum dicat: Non magnum est si carnalia vestra me-
tamus: super hoc enim debitum fundavit Ecclesia determinationem solutio-
nis decimarum, omnia autem, quaecumque homo possidet, sub carnalibus
continentur; et ideo de omnibus possessis decimae sunt solvendae.

AD PRIMUM ergo dicendum, quod specialis ratio fuit, quare in veteri lege
non fuit datum praeceptum de personalibus decimis, secundum conditionem
populi illius: quia scilicet omnes aliae Tribus certas possessiones habebant,
de quibus poterant sufficienter providere Levitis, qui carebant possessionibus;
non autern interdicebatur eis, quin de aliis operibus honestis lucrarentur,
sicut et alii Judaei: sed populus novae legis est ubique per mundum diffusus3

