 

QUAESTIO XVII. ARTICULUS 11. 137

a Deo non solum beatitudinem aeternam, sed etiam bona praesentis vitae,
tam spiritualia, quam temporalia, ct etiam liberationem a malis, quae in
beatitudine aeterna non erunt3 ut patet in Oratione Dominica Matth. 8.;
crgo beatitudo aeterna non est proprium objectum spei.

3. PRAETEREA. Spei objectum est arduum: sed in comparatione adhomi-
nem multa alia sunt ardua, quam beatitudo aeterna3 ergo beatitudo aeterna
non est proprium objectum spei.

SED CONTRA est, quod Apost. ad Hebr. 6. dicit: Habemus spem incedentem,
idest incedere facientem ad interiora velaminis, idest ad beatitudinem eudemum
ut Glos. (interl.) ibidem exponit3 ergo objectum spei est beatitudo aeterna.

RESPONDl-:o dicendum, quod, sicut dictum est (art. praest), spes de qua
nunc loquimur, attingit Deum, innitens ejus auxilio ad consequendum bonum
speratum: oportet autem, effectum esse causae proportionatum; et ideo bonum,
quod proprie, et principaliter a Deo sperare debemus, est bonum infinitum,
quod proportionatur virtuti Dei adjuvantis: nam infinitae virtutis est proprium
ad infinitum bonum perducere: hoc autem bonum est vita aeterna, quae in
fruitione ipsius Dei consistit: non enim minus aliquid ab eo sperandum est,
quam sit ipse; cum non sit minor ejus bonitas, per quam bona creaturae
communicat, quam ejus essentia, et ideo proprium, et principale objectum
spei est beatitudo aeterna.

AD PRIMUM ergo dicendum, quod beatitudo aeterna perfecte quidem in
cor hominis non ascendit, ut scilicet cognosci possit ab homine viatore, quae,
et qualis sit; sed secundum communem rationem, scilicet boni perfecti, ca-
dere potest in apprehensionem hominis, et hoc modo motus spei in ipsam
consurgit; unde et signanter Apostolus dicit (Hebr. 6.), quod: Spes ‘incedit
usque ad interiora velaminis ‚· quia id, quod speramus, est nobis quasi adhuc
velatum.

AD SECUNDUM dicendum, quod quaecumque alia bona non debemus a
Deo petere, nisi in ordine ad beatitudinem aeternam3 unde et spes principa-
liter quidem respicit beatitudinem aeternam: alia vero, quae petuntur a Deo,
respicit secundario in ordine ad beatitudinem aeternam: sicut et fides prin-
cipaliter quidem respicit Deum, et secundario respicit ea, quae ad Deum
ordinantur, ut supra dictum est (q. Ι. art. 1.).

AD TERTIUM dicendum, quod homini, qui anhelat ad aliquid magnum,
parvum videtur omne aliud, quod est eo minus3 et ideo homini speranti beati-
tudinem aeternam, habito respectu ad istam spem, nihil aliud est arduum:
sed habito respectu ad facultatem sperantis, possunt etiarn quaedam alia esse
ardua; et secundum hoc eorum potest esse ei spes in ordine ad principale
objectum.

ARTICULUS ΠΙ. 84
UTRUM ALIQUIS POSSIT SPERARE ALTERI BEATITUDINEM AETERNAM.
(Part. 3. q. 7. art. 4. et3. Dist. 26. et Virt. q. 4. art. 4.).

AD TERTIUM sic proceditur. Videtur, quod aliquis possit sperare alteri
beatitudinem aeternam: dicit enim Apostolus Philip. 1.: Confidam hoc ipsum,
’ quia qui coepit in vobis opas bonzcm,pcrficiet usqua in diem Christi sem: perfectio
autem illius diei erit beatitudo aeterna, ergo aliquis potest alteri sperare bea-
tudinem aeternam.

