652 QUAESTIO LXXXIX. ARTICULUS X.

deceat; aliqui vero, quia sunt minoris auctoritatis, quam quod eorum jura-
mento stetur.

AD QUARTUM dicendum, quod juramentum Angeli inducitur, non propter
defectum ipsius, quasi non sit ejus simplici dicto credendum3 sed ad osten-
dendum id, quod dicitur, ex infallibiliDei dispositione procedere: sicut etiam
et Deus aliquando in Scripturis jurans inducitur, ad ostendendum immobili-
tatem ejus quod dicitur3 sicut Apostolus dicit ad Hebr. 6.

QUAESTIO XC.

DE ASSUMPTIONE DIVINI NOMINIS PER MODUM ADJURATIONIS,
IN TRES ARTICULOS DIVISA.

Postea considerandum est de assumptione divini nominis per modum
adjurationis.

Et circa hoc quaeruntur tria.

Primo. Utrum liceat adjurare homines.
Secundo. Utrum liceat adjurare daemones.
Tertio. Utrum liceat adjurare irrationales creaturas.

ARTICULUS Ι. 492

UTRUM LICEAT ADJURARE HOMINEM.
(Supr. q. 83. art. 17. ad L).

AD PRtMUM sic proceditur. Videtur, quod non liceat hominem adjurare:
dicit enim Orig. super Matth. (tract. 55. ante med.).· c< Aestimo‚ quoniam non
oportet, ut vir qui vult secundum Evangelium vivere, adjuret alterum: si
enim jurare non licet quantum ad Evangelicum Christi mandatum, notum
est quia nec adjurare alterum licet: et propterea manifestum est, quod Prin-
ceps sacerdotum Jesum illicite adjuravit per Deum vivum ³).

2. PRAETEREA. Quicumque adjurat aliquem, quodammodo ipsum com-
pellit: sed non licet alium invitum cogere3 ergo videtur, quod nec liceat
aliquem adjurare.

3. PRAETEREA. Adjurare est aliquem ad jurandum inducere: sed inducere
aliquem ad jurandum est superiorum, qui inferioribus juramenta imponunt;
ergo inferiores superiores suos non possunt adjurare.

SED CONTRA est, quod etiam Deum per aliqua sacra obsecramus, eum
obtestantes: Apostolus etiam fideles obsecrat per misericordiam Dei, ut patet
Rom. 12.‚ quod videtur ad quamdam adjurationem pertinere3 ergo licitum est
alios adjurare.

RESPONDEO dicendum, quod ille qui jurat juramento promissorio per re-
verentiam divini nominis, quod ad confirmationem suae promissionis inducit,
seipsum obligat ad faciendum quod promittit3 quod est seipsum immobiliter

