834 QUAESTIO cxxm. AR‘rchLth 111.

SED CONTRA est, quod Philos. dicit in 2. Ethic. (cap. 7.), et in 3. (cap. 9.)‚
quod fortitudo est circa timorem, et audaciam.

RESPONDEO dicendum, quod, sicut supra dictum est (art. 1. huj. 9.), ad vir-
tutem fortitudinis pertinet removere impedimentum, quo retrahitur voluntas
a sequela rationis: quod autem aliquis retrahatur ab aliquo difficili, pertinet
ad rationem timoris, qui importat recessum quemdam a malo difficultatem
habente, ut supra habitum est (1-2. q. 42. art. 3. et 5.) cum de passionibus
ageretur3 et ideo fortitudo principaliter est circa timores difficilium rerum,
quae retrahere possunt voluntatem a sequela rationis: oportet autem hujus-
modi difficilium impulsum non solum firmiter tolerare cohibendo timorem,
sed etiam moderate aggredi, quando scilicet oportet ea exterminare ad secu-
ritatem in posterum habendam; quod videtur pertinere ad rationem audaciae3
et ideo fortitudo est circa timores, et audacias, quasi cohibitiva timorum, et
audaciarum moderativa.

AD PRIMUM ergo dicendum, quod Greg. ibi loquitur de fortitudine justo-
rum, secundum quod communiter se habet ad omnem virtutem3 unde prae-
mittit quaedam pertinentia ad temperantiam, ut dictum est3 et subdit de his
quae pertinent proprie ad fortitudinem, secundum quod est specialis virtus,
dicens: α hujus mundi aspera pro aeternis praemiis amare ».

AD SECUNDUM dicendum, quod res periculosae, et actus laboriosi non re-
trahunt voluntatem a via rationis, nisi inquantum timentur3 et ideo oportet,
quod fortitudo sit immediate circa timores, et audacias3 mediate autem circa
pericula, et labores, sicut objecta praedictarum passionum.

AD TERTIUM dicendum, quod spes opponitur timori ex parte objecti3 quia
spes est de bono, timor de malo: audacia autem est circa idem objectum, ⁷
et opponitur timori secundum accessum, et recessum, ut supra dictum est
(1-2. q. 45. art. 1.)‚· et quia fortitudo proprie respicit temporalia mala re-
trahentia a virtute, ut patet per definitionem Tullii (cit. in arg. 2.)‚ inde est,
quod fortitudo proprie est circa timorem, et audaciam; non autem circa spem,
nisi inquantum connectitur audaciae, ut supra habiturn est (1-2. q. 45. art. 2.).

ARTICULUS IV. 520
UTRUM FORTITUDO SIT SOLUM ctRCA PERICULA MORTls.

(Injr. art. 11. εἰ 12. et 3. Dist. 33. q. 2. art. 3. ad 6.
εἰ Γῐνί. q. 1. art. 12. et 3. Ethic. lact. 18.)- '

AD QUARTUM sic proceditur. Videtur, quod fortitudo non solum sit circa
pericula mortis: dicit enim Augustin. in lib. de Mor. Eccl. (cap. 15.) quod
fortitudo est amor facile tolerans omnia propter id quod amatur; et in 6. Mu—
sicae (cczp. 15.) dicit, quod fortitudo est affectio, quae nullas adversitates,
mortemve for1nidat3 ergo fortitudo non est solum circa pericula mortis,
sed etiam circa omnia alia adversa.

2. PRAETEREA. Oportet omnes passiones animae per aliquam virtutem ad
medium reduci: sed non est dare aliquam aliam virtutem reducentem ad
medium alios timores; ergo fortitudo non solum est circa timores mortis,
scd etiam circa alios timores.

3.P1<An·r1=.R12A.Nulla virtus est in extremis: sed timor mortis est in extre-
mis, quia est maximus timorum, ut dicitur in 3. Ethic. (cap. 6.); ergo virtus
fortitudinis non est circa timores mortis.

 

