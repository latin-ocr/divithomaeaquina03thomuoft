QUAESTIO CLXXXIV. ARTICULUS ΙΙΙ. ΙῙ93

et augmentum, et inchoatio ipsius, ut patet per Aug. super Canonic. Joan.
(tract. 9.)‚· non autem potest charitas inchoari ante observationem praecepto-
rum3 quia, ut dicitur Joan. 14st Si quis dslfgit me, sermonem meum servabit;
ergo perfectio vitae non attenditur secundum praecepta, sed secundum consilia.

SED CONTRA est, quod dicitur Deut. 6.: Diliges Dominum Deum tuum ex
corde tuo; et Lev. 19. dicitur: Diliges proxinmm tuum, sicut teipsum: haec
autem sunt duo praecepta, de quibus Dominus dicit, Matth. 22.: In his duobus
praeceplt's universa lex pendet, et Prophetae: perfectio autem charitatis, secun-
dum quam dicitur vita christiana esse perfecta, attenditur secundum hoc,
quod Deum ex toto corde diligamus, et proximum sicut nosipsos3 ergo vi-
detur, quod perfectio consistat in observantia praeceptorum.

RESPONDEO dicendum, quod perfectio dicitur in aliquo consistere dupli-
citer: uno modo per se, et essentialiter: alio modo secundario, et accidentaliter:
per se quidem, et essentialiter consistit perfectio christianae vitae in chari-
tate, principaliter quidem secundum dilectionem Dei, secundario autem se-
cundum dilectionem proximi, de quibus dantur praecepta principalia divinae
legis, ut dictum est (q. 44. art. 2. et 3.).· non autem dilectio Dei, et proximi
cadit sub praecepto secundum aliquam mensuram, ita quod id quod est plus,
sub consilio remaneat; ut patet ex ipsa forma praecepti, quae perfectionem
demonstrat; ut cum dicitur: Diliges Dominum Deum tuum ex toto corde tuo:
totum enim, et perfectum idem sunt, secundum Philos. in 3. Phys. (tex. 64).-
et cum dicitur: Diliges proximum tnzmz, sicut teipsum: unusquisque enim
seipsum maxime diligit3 et hoc ideo est, quia finis praecepti charitas est, ut
Apost. dicit 1. ad Timoth. 1. In fine autem non adhibetur aliqua mensura,
sed solum in his quae sunt ad finem, ut Philos. dicit in 1. Polit. (cap. 6),-
sicut medicus non adhibet mensuram, quantum sanet, sed quanta medicina,
vel diaeta utatur ad sanandum3 et sic patet, quod perfectio essentialiter con-
sistit in praeceptis3 unde August. dicit in lib. de Perfect. Just. (cap, 8.).· « Cur
ergo non praeciperetur homini ista perfectio, quamvis eam in hac vita nemo
habeat? n Secundario autem, et instrumentaliter perfectio consistit in con—
siliis3 quae omnia, sicut et praecepta, ordinantur ad charitatem: sed aliter,
et aliter: nam praecepta alia a praeceptis charitatis ordinantur ad removen-
dum ea, quae sunt charitati contraria, cum quibus scilicet charitas esse non
potest: consilia autem ordinantur ad removendum impedimenta actus cha-
ritatis, quae tamen charitati non contrariantur3 sicut est matrimonium, oc-
cupatio negotiorum saecularium3 et alia hujusmodi3 unde Augustinus dicit
in Enchirid. (cap. 121.).· «Quaecumque mandat Deus (ex quibus unum est:
Non moechaberis) et quaecumque non jubentur, sed speciali consilio monentur
(ex quibus unum est: Bonam est homini mulierem non tangere) tunc recte fiunt,
curn referuntur ad diligendum Deum, et proximum propter Deum, etin hoc
saeculo, et in futuro »3 et inde est quod in Collationibus Patrurn (Collat. I.
cap. 7. a med.) dicit Abbas Moyses: «Jejunia, vigiliae, meditatio Scriptura-
rum, nuditas, ac privatio omnium facultatum, non perfectio, sed perfectionis
instrumenta sunt: quia non in ipsis consistit disciplinae illius finis, sed per
illa pervenitur ad finem »3 et supra praemisit, quod «ad perfectionem chari-
tatis istis gradibus ascendere nitimur ».

AD PRIMUM ergo dicendum, quod in illis verbis Domini aliquid ponitur
quasi via ad perfectionem3 hoc scilicet quod dicitur: Vade, vende omnia quae
habes, et da pauperibus.- aliud autem subditur, in quo perfectio consistit, sci-
licet quod dicit: Et sequere me‚· unde Hieron. dicit super Matth. (cap. 19. super

