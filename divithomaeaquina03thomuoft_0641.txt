QUAESTIO LXXXVIII. ARTICULUS IX. 633

concurrunt in pueris ante annos pubertatis; quia et patiuntur rationis de-
fectum ut in pluribus, ct sunt naturaliter sub cura parentum, vel tutorum,
qui sunt eis loco parentum, et ideo eorum vota ex duplici causa robur non
habent. Contingit tamen propter naturae dispositionem, quae legibus hu-
manis non subditur, in aliquibus, licet paucis, accelerari rationis usum, qui
ob hoc dicuntur doli capaces: nec tamen propter hoc in aliquo eximuntur a
cura parentum, quae subjacet legi humanae respicienti ad id, quod frequen-
tius accidit3 est ergo dicendum, quod si puer, vel puella ante pubertatis annos
nondum habeat usum rationis, nullo modo potest ad aliquid se voto obligare:
si vero ante pubertatis annos attingit usum rationis, potest quidem (quantum
in ipso est) se obligare; sed votum ejus potest irritari per parentes, quorum
curae remanet adhuc subjectus. Quantumcumque tamen sit doli capax, ante
annos pubertatis non potest obligari voto solemni religionis, propter Ecclesiae
statutum, quod respicit id quod in pluribus accidit3 post annos autem pu-
bertatis possunt jam se voto religionis obligare, vel simplici, vel solemni,
absque voluntate parentum.

AD PRIMUM ergo dicendum, quod ratio illa procedit de pueris, qui non-
dum attigerunt usum rationis, quorum vota sunt invalida, ut dictum est (in
corp. art).

AD SECUNDUM dicendum, quod vota eorum, qui sunt in potestate aliorum,
habent conditionem implicitam, scilicet si non revocentur a superiore, ex qua
licita redduntur, et valida, si conditio existat, ut dictum est (art. praec).

AD TERTIUM dicendum, quod ratio illa procedit de voto solemni, quod
fit per professionem.

ARTICULUS X. 479
UTRUM POSSIT IN VOTO DISPENSARI.

(4. Dist. 38. q. r. art. 4. corp. et q. 2.).

AD DECIMUM sic proceditur. Videtur, quod in voto dispensari non possit:
minus enim est commutari votum, quam in eo dispensari: sed votum non
potest commutari, dicitur enim Levit. 27.: Animal, quod immolari potest Do-
mino, si quis voverit, sanctum erit, et mutari non poterit, nec melius malo, nec pejus
bono,· ergo multo minus potest dispensari in voto.

2. PRAETEREA. In his quae sunt de lege naturae, et in praeceptis divinis
non potest per hominem dispensari, praecipue in praeceptis primae tabulae,
quae ordinantur directe ad dilectionem Dei, quae est ultimus praeceptorum
finis: sed implere votum est de lege naturae, et est etiarn praeceptum legis
divinae, ut ex supra dictis patet (art. 3. lmj. q.), et pertinet ad praecepta primae
tabulae, cum sit actus latriae3 ergo in voto dispensari non potest.

3. PRAETEREA. Obligatio voti fundatur super fidelitatem, quam homo debet
Deo, ut dictum est (art. 3. huj. q.): sed in hac nullus potest dispensari, ergo
nec in voto.

SED CONTRA. Maioris firmitatis esse videtur, quod procedit ex communi
multorum voluntate, quam quod procedit ex singulari voluntate alicujus per-
sonae: sed in lege, quae habet robur ex communi voluntate, potest per ho-
minem dispensari3 ergo videtur, quod etiarn in voto per hominem dispensari
possit.

