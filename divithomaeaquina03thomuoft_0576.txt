568 QUAESTIO LXXXI. ARTICULUS 111.

vovere, orare, sacrificare, et multa hujusmodi; ergo religio non est una
virtus.

3. PRAETEREA. Adoratio ad religionem pertinet: sed adoratio alia ra-
tione adhibetur imaginibus, et alia ipsi Deo, cum ergo diversa ratio distin-
guat virtutes, videtur quod religio non sit una virtus.

SED CONTRA est, quod dicitur Ephes. 4: Unus Deus, una fides; sed vera
religio protestatur fidem unius Dei3 ergo religio est una virtus.

RESPONDEO dicendum, quod, sicut supra habitum est (1-2. q. 54. art. 2. et 3.)‚
habitus distinguuntur secundum diversam rationem objecti: ad religionem
autem pertinet exhibere reverentiam uni Deo secundum unam rationem; in-
quantum scilicet est primum principium creationis, et gubernationis rerum;
unde ipse dicit Malach. 1.: δι’ ego pater, ubi honor meus? Patris enim est et
producere, et gubernare3 et ideo manifestum est, quod religio est una virtus.

AD PRIMUM ergo dicendum, quod tres personae divinae sunt unum prin-
cipium creationis, et gubernationis rerum; et ideo eis una religione servitur:
diversae autem rationes attributorum concurrunt ad rationem primi principii;
quia Deus producit omnia, et gubernat sapientia, voluntate, et potentia bo-
nitatis suae3 et ideo religio est una virtus.

AD SECUNDUM dicendum, quod eodem actu homo servit Deo, et colit
ipsum: nam cultus respicit Dei excellentiam, cui reverentia debetur: servitus
autem respicit subjectionem hominis, qui ex sua conditione obligatur ad exhi-
bendam reverentiam De03 et ad haec duo pertinent omnes actus; qui reli-
gioni attribuuntur: quia per omnes homo protestatur divinam excellentiam,
et subjectionem sui ad Deum, vel exhibendo aliquid ei, vel etiam assumendo
aliquid divinum.

AD TERTIUM dicendum, quod imaginibus non exhibetur religionis cultus,
secundum quod in seipsis considerantur, quasi res quaedam, sed secundum
quod sunt imagines ducentes in Deum incarnatum: motus autem, qui est in
imaginem, prout est imago, non consistit in ipsa, sed tendit in id, cujus est
imago3 et ideo ex hoc quod imaginibus Christi exhibetur religionis cultus,
non diversificatur ratio latriae, nec virtus religionis.

ARTICULUS IV. 429
UTRUM RELIGIO SIT spectans viRTUS AB ALns D1sT1NCTA.

AD QUARTUM sic proceditur. Videtur, quod religio non sit specialis virtus
ab aliis distincta: dicit enim August. 10. de Civ. Dei (cap. 6.).· «Verum sa-
crificium est omne opus quod geritur, ut sancta societate Deo jungamur »ε
sed sacrificium pertinet ad religionem3 ergo omne opus virtutis ad religionem
pertinet: et sic non est specialis virtus.

2. PRAETEREA. Apost. dicit 1. ad Cor. 10.: Omnia in gloriam Dei finite:
sed ad religionem pertinet aliqua facere ad Dei reverentiam, ut supra dictum
est (art. 1. huj. q. ad 1. et art. 2.); ergo religio non est specialis virtus.

3. PRAETEREA. Charitas, qua diligitur Deus, non est virtus distincta a cha-
ritate, qua diligitur proximus: sed, sicut dicitur in 8. Ethic. (cap. 8.), honorari
propinquum est ei quod est amari3 ergo religio, qua honoratur Deus, non
est virtus specialiter distincta ab observantia, vel dulia, vel pietate, quibus
honoratur proximus; ergo non est virtus specialis.

SED CONTRA est, quod ponitur pars justitiae ab aliis ejus partibus distincta

 

