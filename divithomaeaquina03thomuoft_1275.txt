QUAESTIO CLXXXVIII. ARTICULUS V111. 1267

An SECUNDUM dicendum, quod dicitur, 1. Joan 4.: Qui manet in charitate,
in Deo manat, et Deus in eo,· sicut ergo Christus est in medio eorum, qui
sibi invicem per dilectionem proximi sociantur; ita habitat in corde ejus, qui
divinae contemplationi insistit per dilectionem Dei.

AD TER‘riuM dicendum, quod actu obedire est necessarium his, qui indi-
gent exerceri secundum directionem aliorum ad perfectionem capiendam: sed
illi qui jam perfecti sunt, spiritu Dei sufficienter aguntur, ut non indigeant
actu aliis obedire: habent tamen obedientiam in praeparatione animi.

AD QUARTUM dicendum, quod, sicut August. dicit in 19. de Civ. Dei
(cap. 19), « a studio cognoscendae veritatis nemo prohibetur, quod ad lauda-
bile pertinet otium n, quod autem aliquis super candelabrum ponatur, non
pertinet ad ipsum, sed ad ejus superiores: « quae sarcina si non imponatur,
ut August. ibidem subdit, contemplandae veritati vacandum est », ad quarn
plurimum valet solitudo; et tamen illi qui solitariam vitam agunt, multum
utiles sunt generi humano; unde August. dicit in lib. de Mor. Eccl. (cap. 31),
de his loquens: ‹< Pane solo, qui eis per certa intervalla temporum affertur,
et aqua contenti, desertissimas terras incolunt, perfruentes colloquio Dei, cui
puris mentibus inhaeserunt: videntur autem nonnullis res humanas, plusquam
oporteret deseruisse, non intelligentibus quantum nobis eorum animus in ora-
tionibus prosit, et vita ad exemplum, quorum corpora videre non sinimur ».

AD QU1NTUM dicendum, quod homo potest solitarius vivere dupliciter:
uno modo, quasi societatem humanam non ferens propter animi saevitiam3
et hoc est bestiale: alio modo per hoc, quod totaliter divinis rebus inhaeret;
et hoc est supra hominem; et ideo Philosoph. dicit in 1. Polit. (cap. 2.)‚ quod
ille qui aliis non communicat est bestia, aut Deus, idest divinus vir.

QUAESTIO CLXXXIX.

DE RELIGIONIS INGRESSU, IN DECEM ARTICULOS DIVISA.

Deinde considerandum est de ingressu religionis.

Et circa hoc quaeruntur decem.

Primo. Utrum illi qui non sunt exercitati in observantia praeceptorum,
debeant ingredi religionem. Α
Secundo. Utrum liceat aliquos voto obligari ad religionis ingressum.

Tertio. Utrum illi qui voto obligantur ad religionis ingressum, teneantur
votum implere.

Quarto. Utrum illi qui vovent religionem intrare, teneantur ibi perpetuo
remanere.

Quinto. Utrum pueri sint recipiendi in religione.

Sexto. Utrum propter parentum obsequium aliqui debeant retrahi a reli-
gionis ingressu.

Septimo. Utrum presbyteri curati, vel archidiaconi possint ad religionem
transire.

Octavo. Utrum de una religione possit aliquis transire ad aliam.

