QUAESTIO CLXXX. ARTICULUS 111. 1163

SED CONTRA est, quod vita hic dicitur operatio, cui homo principaliter
intendit; ergo si plures sunt operationes vitae contemplativae, non erit una
vita contemplativa, sed plures.

stpoxono dicendum, quod de vita contemplativa nunc loquimur, se·
cundum quod ad hominem pertinet: haec autem differentia est inter hominem,
et angelum, ut patet per Dionys. 7. cap. de Div. Nom. (ante med. lect. 2.),
quod angelus simplici apprehensione veritatem intuetur: homo autem quodam
processu ex multis pertingit ad intuitum simplicis veritati33 sic ergo contem-
plativa vita unum quidem actum habet, in quo finaliter perficitur, scilicet
contemplationem veritatis, a quo habet unitatem: habet autem multos actus,
quibus pervenit ad hunc actum finalem: quorum quidam pertinent ad acce-
ptionem principiorum, ex quibus procedit ad contemplationem veritatis: alii
autem pertinent ad deductionem principiorum in veritatem ejus, cujus cognitio
inquiritur: ultimus autem completivus actus est ipsa contemplatio veritatis.

AD PRIMUM ergo dicendum, quod cogitatio secundum Rich. de S. Vict.
(loc. cit. in argum), videtur pertinere ad multorum inspectionem, ex quibus
aliquis colligere intendit unam simplicem veritatem3 unde sub cogitatione
comprehendi possunt et perceptiones sensuum ad cognoscendum aliquos
effectus, et imaginationes, et discursus rationis circa diversa signa, vel quae-
cumque perducentia in cognitionem veritatis intentae: quamvis secundum
August. 14. de Trinit. (cap. 7.), cognitio dici possit omnis actualis operatio
intellectus: meditatio vero pertinere videtur ad processum rationis ex prin-
cipiis aliquibus pertingentibus ad veritatis alicujus contemplationem: et ad
idem pertinet consideratio secundum Bernardum (loc. cit. in arg. 3. et lib. 2.
cap. 2.) .· quamvis, secundum Philos. in 3. de An., omnis operatio intellectus
consideratio dicatur: sed contemplatio pertinet ad ipsum simplicem intuitum
veritatis; unde idern Richardus dicit (lib. ι. de Contempl. cap. 4.), quod « con-
templatio est perspicax, et liber contuitus animi in res perspiciendas: medi-
tatio autem est intuitus animi in veritatis inquisitione occupatus: cogitatio
autern est animi respectus ad evagationem pronus ».

AD SECUNDUM dicendum, quod speculatio, ut Gloss. August. (ordin. lib. 15.
de Trinit. cap. 8.) dicit ibidem, dicitur α speculo, non α specula : videre autem
aliquid per speculum, est videre causam per effectum, in quo ejus similitudo
relucet; unde speculatio ad meditationem reduci videtur.

AD TERTIUM dicendum, quod admiratio est species timoris consequens
apprehensionem alicujus rei excedentis nostram facultatem, unde admiratio
est actus consequens contemplationem sublimis veritatis: dictum est enim
(art. Ι. huj. q), quod contemplatio in affectu terminatur.

AD QUARTUM dicendum, quod homo ad cognitionem veritatis pertingit
dupliciter: uno modo per ea quae ab alio accipit: et sic quidem quantum ad
ea quae homo a Deo accipit, necessaria est oratio, secundum illud Sapient. 7.:
Invocavi, et venit in mg spiritus sapientiae: quantum vero ad ea quae accipit
ab homine, necessarius est auditus, secundum quod accipit ex voce loquentis;
et lectio, secundum quod accipit ex eo, quod per scripturam est traditum:
alio modo necessarium est quod adhibeat proprium studium3 et sic requiritur
meditatio.

